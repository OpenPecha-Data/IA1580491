/kun mkhyen bkra shis rnam rgyal gyi rnam par mtharthar pa ngo mtshar gyi rgya mtsho zhes bya ba bzhugsmchod brjod dang bshad par dam bca'/

/ /rje btsun bla ma dam pa'i rnam par thar pa ngo mtshar gyi rgya mtsho zad mi shes pa'i yon tan gyi gter zhes bya ba/ sems kyi rdo rje la phyag 'tshal lo/ /ma lus rgyal ba
kun gyi thugs rje'i gzugs brnyan dag pa'i mkha' la snang ba ni/ /khyab bdag dpal ldan bla ma zhes grags srid dang zhi ba'i mig 'phrul mkhan gcig pu/ /sa chen 'dir ni ya
mtshan sgyu ma ston slad bkra shis rnam par rgyal ba'i mtshan/ /gang khyod skye dang tshe rabs kun tu dad pa'i yid mkhar 'bral med rtag bzhugs shig /khyod sngon bskal pa
mang po'i pha rol tu/ /tshogs gnyis rgya mtsho'i 'jug ngogs nyer bgrod de/ /sku gsum nor bu'i gling la mnga' mdzad kyang / /gdul bya don mthun bkri ba'i thabs mkhyen pas/
/gang yang mtho ris gzings chen la chibs nas/ /

thabs shes skya ba g.yo ba'i rdzu 'phrul gyis/ /rnam grol yid bzhin gling du chas pa yi/ /ngo mtshar gtam gyi dba' brlabs 'dir bskyod bya/ /skyes bu dam pa rnams ni sems can
gyi don la nam yang brtun pa mi lhod pa'i dbang las/ bsams bzhin du srid par skye ba bzhes nas gdul bya'i skal ba dang mtsham par gang la gang 'dul gyi skur ston pa ste/
bdag nyid chen po 'di ni ma 'ongs pa'i dus su kun gzigs rgyal po zhes bya ba'i de bzhin  gshegs par mngon par rdzogs par 'tshang rgya bar 'gyur ba'i/ slob pa lam du byang
chub sems dpa'i spyad pa spyod pa'i tshe 'phags pa 'jam pa'i dbyangs shes bya bar grags pa de'i rnam par sprul pa ste/ de dag gi mdzad pa'i mtha' ma lus pa ni dus gsum
gyi bde bar gshegs pa mtha' dag gis kyang brjod pa las 'das na/ bdag 'dra bas ci zhig spobs/ de lta bas na snyigs ma'i dus 'dir kun mkhyen bkra shis rnam par rgyal ba zhes
bya ba'i mtshan gyis

sems can gyi don mdzad pa'i tshul che long tsam zhig brjod par bya'o/ /sku skye sngon ma'i lo rgyus kyi gtam/de yang / sngon gyi skyes pa'i rabs ni bsam gyis mi khyab ste/
'phags pa'i yul du ni grub pa'i dbang phyug nag po pa zhes bya bar grags shing / o rgyan gyi yul du ni indra bo dhi zhes bya ba dang / sham bha la'i yul du ni rgya mtsho'i
blo gros shes bya ba la sogs pa sprul pa'i sku'i bkod pa mtha' yas pa ston par mdzad pa rnams las/ sku skye ba 'di'i snga ma ni/ mkhas pa mkhas pa zhes bya ba'i grangs
su bgrang ba las kyang dngos grub kyis yang dag par brgyan pa'i skyes chen/ kun mkhyen dri med 'od zer ram klong chen ram 'byam parab 'byams pa zhes kyang bya/ mtshan dngos
rdzogs chen pa tshul khrims blo gros shes bya ba de nyid yin no zhes rje nyid kyis zhal gyis mches par thos so/ /gzigs pa bdun du gzigs pa'i gtam/de nyid kyi mdzad pa'i
mtha' ma 'od gsal chos kyi sku la zhugs pa'i rjes las srid pa bar ma do'i tshul du bde ba can gyi zhing khams rnam par sbyangs nas/ rgyal ba 'od dpag tu med pa'i thugs
kyi sras dam par bzhugs pa las/ sngon gyi smon lam gyi dus mkhyen pas mi'i 'jig rten gyi gdul bya 'dul ba'i dus la bab par dgongs pa na/ de bzhin gshegs pa 'od dpag tu med
pas mi'i 'jig rten du'ang zhal dngos su bstan nas dge ba'i bshes gnyen mdzad par dam bca' ba brtan po dang bcas pas bskul ba'i tshe/ gang du 'khrungs par 'gyur ba'i yul
gru dwags po'i sa'i thig le na/ de'i tshe sku rab  pa'i gdung rgyud nyid che zhing btsun par grags pas rgyal rigs dang rjes su mthun pa'i rigs la gzigs pa dang / rgyal po
pu de gung rgyal

gyi thugs kyi sdug pa gcig pu par gyur pa dgyer dpal legs 'od kyi gdung rgyud lha dgyer dkar po dam pa'i chos la spyod pa'i skal ba can gyi dus la gzigs pa dang / pha rgyud
ma'i yan lag dang bcas pa bdun brgyud dang ma rgyud pha'i yan lag dang bcas pa bdun brgyud kyi bar du chos la spyod pa'i cho 'brang la gzigs pa dang / snyigs ma lnga pos
ha cang sbags pa'i dus 'dir sku dngos kyi gdul bya rnams lam log par lhung gis dogs pas yang dag pa'i lam la 'khrid pa'i dus la gzigs pa dang / padma samabha ba'i lung las/
da lta'i lha bu don yod sde/ /ma 'ongs dgongs 'dus dar dus su/ /nga la nag po'i nub phyogs su/ /sras sam rdo rje'i ming can 'byung / zhes gsungs pa ltar/ mnga' bdag khri
srong lde'utsanlde'u btsan gyi sras rgya che lha'u don yod sde bsams bzhin du srid pa bzung nas/ 'khor los bsgyur ba'i dpal la 'gran par bzod pa'i sa skyong mi'i dbang
po/ nang du rigs sngags 'chang ba'i mthu stobs kyi mnga' bdag jo sras kun dga' rgyal mtshan zhes bya ba'i yab la gzigs pa dang / rang bzhin gyi dbang po dul bas snying
rjes rgyud rlan zhing g.yo rgyu'isgyu'i spyod pas ma gos pa/ gzugs dang lang tsho phul du byung zhing spyod lam gyis kyang yid 'ching bar mkhas pa/ rgyal yum sgrol dkar gyi
sprul pa chos sgrol ma zhes bya ba'i yum la gzigs pa dang / 'khor lo sdom pa'i dkyil 'khor gyi 'khor lor rang bzhin gyis grub pa'i gnas tsA ri tra ye shes kyi 'khor lo/
kun snang sgyu 'phrul gyi pho brang chen po'i sgo 'phar 'brug mda' zhes bya ba'i sa phyogs der skyes so cog rang bzhin gyis grub pa'i dpa' bo dang rnal 'byor ma sha stag
'byung

ba'i yul la gzigs pa ste/ gzigs pa rnam pa bdun la dgongs nas lha dang rig pa 'dzin pa dag gis nye bar bsten  / 'jig rten skyong ba rnams kyis mdun bsdarbdar/ dpa' bo dang
DA ki du mas rjes bzhin du 'brang / rdo rje'i chos skyong ba rnams dang dkar po'i phyogs la dga' ba rnams kyis sngun nas bsu/ sangs rgyas dang byang chub sems dpa'i tshogs
sprin gyi phung po ltar gtibs pas byin gyis brlobbrlabs/ lha'i bu dang bu mo grangs med pas sna tshogs pa'i mchod sprin spro ba dang bcas pas/ 'ja' dang 'od kyi lam nas
yum gyi mngal dag pa lha'i gzhal yas kyi khang par gshegs par mdzad do/ /rigs rus cho 'brang gdul bya'i dus dang ni/ /yab yum yul gyi mchog dang rnam bdun la/ /gzigs nas
lha sras gzhon nu'i tshul gyis ni/ /khyod sku lhums su zhugs pa'i mdzad pa bstan/ /dam pa tog dkar lha las 'phos pa'i tshe/ /gzigs pa lnga yis 'gro ba'i don mdzad na/ /rgyal
ba'i sras po gzigs pa bdun ldan khyod/ /phul byung ngo mtshar gnas su bdag gis 'khums/ /de'i tshe yum gyi rnal lam du/ rje bo steng zhes bya ba'i 'od gling chen po dpal
sgang me tog gis ser ltem gyis gang ba'i nang na/ phyag 'debs kyi zhing 'ol mo gong ma bya ba nas kyi lo shin tu legs pa srubs thol rum pa'i dbus na yum nyid bzhugs pa'i
mdun gyi nam mkha' la nyi ma dang zla ba skar ma gsum ka lhan cig tu shar bas ngo mtshar ba'i gtam gleng ba'i mod la nyi ma de nyid khar zos nas khong du mid pa snyam
byed pa'i ngang du rnal sad pa na nyi ma'i dkyil 'khor shar ri'i

rtse mor 'phags pa dang dus mtshungs pas ya mtshan pa'i rmi ltas de nyid yab la gsol ba na lhag par dgyes te/ lus nye bar 'tsho ba'i thabs su/ gsang sngags dang rig sngags
'chang ba'i rdo rje 'dzin pa rnams kyis bsrung ba'i 'khor lo rgya cher bsgombsgoms pa dang / bslab pa la gnas shing yid gzhungs bas gsung rab sgrog par brtson pa rnams kyis
rgyal ba'i bka' dri ma med pa yun du klog pa dang / srid zhu'i mel tshe la nan tan du 'bad  pa'i sku 'khor ba rnams kyis bkur bstis nye bar mchod pa dang / rkyen du 'phrod
pa'i nyer spyad 'kho dgu cog ma tshang ba med par sbyar ba dang bcas nas/ yum khang bzang dben par bzhugs su bstsal lo/ de'i tshe yum gyi sku lus yang zhing bde la/
gsung ngag rang bzhin gyis 'jam pa nyid kyang lha'i gdangs ltar snyan par smra/ thugs rig mchog tu dwangs shing dge ba la 'bad med du 'jug pa sogs sngon bas kyang bde bar
gyur zhes grag na/ bdag nyid chen po 'di nges par ting nge 'dzin gyi sgo mi 'dra ba mang po la snyoms par zhugs par gdon mi 'tshal bas/ de lta bu'i mthu dpal 'ba' zhig tu
gor ma chag go/ /tha mal mngal gnas 'dam rdzab dang 'dra yang / /khyod sku lha yi rdzu 'phrul gyis sprul ba'i/ /ngo mtshar mngal gyi gzhal med khang chen der/ /ting 'dzin
gnas la g.yo med brtan par bzhugs/ /sprin dkar dra bas g.yogs kyang nyin byed ni/ /mkha' la 'ja' tshon phreng bas mdzes pa ltar/ /khyod sku yum gyi lhums su bzhugs tshe
yang / /dge legs mtshan mas nor 'dzin khyab par

mdzad/ /rgyal sras zla ba las byung phan bde yi/ /'od dkar yum gyi gdung ba 'phrog byed pa/ /ting 'dzin bsil 'od skye dgu kun da'i gnyen/ /rmad byung snang gsal 'di kwe a la
la/ /sku bltams shing gzhon nu'i rol rtsed mdzad pa'i gtam/de ltar yum gyi lhums su zla ba dgu'i 'am/ bcu'i bar du bde bar bzhugs nas / sa pho stag 'bru mang po'i lo/ dbyar
zla ra ba sa gzhi sngo gzhon nu mas gang bas/ markata margad kyi gos gyon pa ltar snum la ljang bas mdzes par byas pa'i dus dge ba la yum la gnod pa med cing bde bar
btsa' ba'i mdzad pas/ skye dgu ma lus pa yid mgu bar mdzad cing / yab kyis rig sngags 'chang ba'i dbang por 'gyur bar dgongs nas/ mtshan sngags pa zhes bya bar btags so/
/bltams nas sku skyed bskrun pa'i tshe na'ang gzhan bas gso sla la sku skyed che zhing snyung gzhi dkon pa sogs / zhabs 'bring  pa rnams ngal dub las skyob par mdzad la/
gsung byon pa'i dang por kyangyang bla ma bla ma zhes gsungs par grag go/ /byis pa'i spyod pas rtsed mo sogs mdzad pa'i tshe na'ang tha mal pa'i spyod pa dor nas/ chos khri
brtsig pa dang rde'u sogs gral la bsgrigs nas dge 'dun gyi tshogs la gdugs tshod zhu ba'i tshul dang / sA tsha sogs gral la bkod nas rten gsum la mchod pa 'bul ba'i tshul
dang / byis pa'i tshogs mang po bsdus pa'i dbus su nyid rang ches mtho ba'i sar bzhugs nas chos gsung ba dang yon bsngo ba'i tshul dang / rdo rtse rgyal can gang rnyed
gtor ma'i tshul du bsgrigs nas/ rdo'am shing bu'i rnga la rnga yog bsnun pa'i rnam pas gdangs dbyangs dang bcas te chos skyong ba'i bsrungssrung ma mchod pa'i rnam 'gyur
la

sogs pa sngon gyi bag chags sad pa'am/ ma 'ongs pa'i mdzad pa lung ston pa'i rnam pa ngo mtshar ba'i spyod pa 'ba' zhig mdzad do/ /gzhan la phan bde bskrun pa'i byed po khyod/
/yum gyi ge sar rtse mor 'khrungs pa'i tshe/ /tshad med rnam bzhi'i zhal gyi 'dzum dkar des/ /'gro kun tshangs pa'i bde la rab tu sbyar/ /sngags skyes dpa' bo'i dbang
phyug gang gi mtshan/ /rigs dang rjes su mthun par yab kyis gsol/ /tshangs dbyangs gsung gi dang por bla ma zhes/ /snyan 'jebs ngo mtshar gtam 'di phyogs bcur bsgrags/ /byis
pa'i ngang tshul rtsed mo la spyod kyang / /sngon dang phyi ma'i rnam thar 'di yin zhes/ /rang gi mdzad bzang mtshon pa'i brda ston pa/ /'di las ngo mtshar gnas su gyur
pa su/ /gzhan yang byams pa dang snying rjes thugs rgyud gtams pa'i dbang las/ ngan long dang sprang po'i tshogs gzigs ma thag snying rje'i spu long rab tu g.yo ba'i
zhal ras kyi mdangs 'gyur ba sogs sku'i rnam 'gyur las kyang yang dag pa'i rigs sad par rjes su dpag par nus la/ sku skye ba dpag tu med pa nas sbyin pa la goms pa phul du
byung ba'i rnam 'gyur/  na bza' dang phyags la sogs pa sku'i rim gro pas bzlog kyang mi gsan par sprang po sogs 'phongs pa rnams la 'phangs pa med par gnang / na bza' gcig
las ma bzhes pa'i skabs la lar/ mdun bsham 'og ma dang cha ga'i nang dang mgul gong gi nang sogs bregs nas gnang ba/ yab yum gyis gya tshoms kyi spyod pa las bzlog pa'i
thabs su na bza' gsar pa bzhes pa bkag kyang / hrul po bzhes pa la ngal ba'i

thugs mi mnga'/ yab yum dang tha dad du bzhugs pa'i tshe na/ bsam pa chung ngus mi spyod par bang mdzod kyi dngos po kham chen po rnams kyang 'phangs pa med par ster ba la/
sna bo dag gis 'gog par mi nus pas zad pa med par spyod/ dgung lo bdun bzhes pa nas bzung bsnyen gnas yan lag brgyad pa'i khrims mnos te/ zla ba byung ngo cog la lan gsum
mam gnyis mi chag par bsrung / rang bzhin gyis thugs bsgam pas gzhan gyis bco ba la thugs mi g.yo zhing / rkyen ngan pa ci byung rung thugs mi 'khrugs/ gcig tu dam pa'i
chos kho na la thugs gzhol bas dus rtag tu dkon mchog mchod pa la brtson par mdzad cing / bla ma slob dpon gyi ming du grags pa mtha' dag la gus pas 'dud pa sogs/ mdor na/
sbyor ba'i sngon du snying rje dang / /bzod pa dang ni mos pa dang / /dge la yang dag spyod pa ni/ /rigs kyi rtags su shes par bya/zhes ji skad gsungs pa ltar rgyal ba'i
rigs kyi nus pa yang dag par rtas pa'i tshul ston par mdzad do/ /bag chags tshon brgyas bkra ba ri mo'i gzugs/ /kun gzhi'i me long dwangs pa la shar ba/ /'du byed g.yo
ba'i mig gis mthong ba las/ /'gro mang mi dge ngang gis spyod na yang / /rgyal ba'i sras khyod gtong la goms pa yis/ /dbul 'phongs sdug bsngal sel ba sbyin pa'i char/ /'bad
med snying rje'i mkha' las ngang gis 'bebs/ /tshogs gnyis chu gter skyed mkhas khyod lags so/ /'di dag ni  sku bltams shing gzhon nu rol rtsed mdzad pa'i tshul che long
tsam brjod pa'i gtam gyis rba rlabs gyen du skyod pa'i rim pa'o// //sangs rgyas kyi bstan pa'i sgor bzhugs pa'i gtam/da ni/ sangs rgyas kyi bstan pa

rin po che'i sgor zhugs nas thos bsam sgom gsum gyis thugs rgyud yongs su sbyangs pa'i tshul brjod par bya ste/ de yang /tshul gnas thos dang bsam ldan pas/ /sgom pa la ni
rab tu sbyor/ /zhes gsungs pa ltar/ thog mar tshul khrims kyi phung po thugs rgyud la bskrun pa'i tshul ni/ 'khor ba ni me'i 'obs lta bu/ mya ngan las 'das pa ni bdud rtsi'i
chu rgyun lta bu/ 'khor ba ni ro myags kyi 'dam lta bu/ mya ngan las 'das pa ni dag pa'i shel lta bu/ 'khor ba ni sdug bsdal gyi rgya mtsho chen po/ mya ngan las 'das
pa ni thar ba'i skam sa'o snyam du dgongs nas/ nges 'byung gi bsam pa bcos ma ma yin pa thugs rgyud la 'khrungs te/ khyim nas khyim med par rab tu byung bar bzhed nas chos
bros kyi rnam pa lan mang du mdzad pa na/ yab kyi zhal nas/ "bu chung sngags pa 'di che ka'i che 'og sa/ sku rab pa'i rgyal srid kyi phyed dbang rgyu yin na yang / chos
kyi bag chags sad pa'i rnam pa/ dwags po 'dra ba'i yul du blo mi khugs pa cig 'dug pa dang / 'di lus la 'khor dus ma la rmi ltas bzang po 'ang byung / shes rab kyang chen
po 'dug pas/ dbus phyogs su chos la rdzong pa 'thad par 'dug" ces gsung zhing / mi zad pa'i longs spyod chen po dang bcas nas brdzangs te/ dgung lo bcu gsum bzhes pa lcags
pho stag gi lo la bod shing sgo can du gtogs so 'tshal gyi rgyal po'i pho brang sne'u gdong rtser kha che'i paNDi ta shAkya shri bha dra'i rgyal 'tshabtshab dam pa/
tshogs chen mo pa'i mkhan chen rin po che bkras seng pa'i drung du/ tshigs snga ma dge bsnyen du sgrub pa sngon du 'gro bas rab tu byung zhing / tshigs bar ma dge

tshul nyid du nye bar bsgrubs pa na mkhan po'i mtshan las gras te/ bkra shis rnam rgyal zhes bya ba'i mtshan  du gsol lo/ /dus phyis dgung lo'i tshigs legs par tshang nas brtan
mkhas gnyis ldan gyi mkhan po rje btsun su ma ti kIrti dang / las kyi slob dpon 'dul ba 'dzin pa gnas brtan mkhas pa chen po kIrti nghwa dza zhes pa dang / gsang ste
ston pa lkog tu bar chad dris nas nang du 'ong pa zhu ba la mkhas pa nam mkha' dpal dang / dus sgo brjod pa snar thang pa shes rab seng ge la sogs pa dge slong gi dge 'dun
bcu'i tshogs kyis bsnyen par rdzogs pa dge slong gi dngos po thugs rgyud la bskyed nas/ tshul khrims mig gi 'bras bu ltar bsrung ba la mkhas par mdzad do/ /spong sems
gser gyi char pas sbags pa yi/ /snying stobs gser ri'i rtse mor tshul khrims kyi/ /nyin byed dad pa'i shing rtas legs drangs te/ /thub bstan gling bzhi gsal bar khyod kyis
mdzad/ /bslab gsum nor bus gting mtha' med gang ba'i/ /thub bstan rol mtsho'i dbus su bsti mdzad pa/ /khyod sku gser gyi ri dbang brjid pa ni/ /ngur smrig thun mtshams
sprin gyis dra bas g.yogs/ /de tshe mkha' la lha tshogs gar byed cing / /dbang po'i gzhu yi gur khang nyams dga' ba/ /ge sar rdul tshogs rgod pa'i 'dzum phreng can/ /ngo
mtshar mig gi dga' ston ci yang mthong / /srid pa'i nags tshal sdug bsngal tshang tshing can/ /gti mug mun par 'khyams pa'i 'gro 'di rnams/ /khyod sku mdzes pa'i gzi 'od
des reg tshe/ /thar pa'i lam bzang snang bar byas pa snyam/ /'gro kun srid pa'i mtsho las bsgrol mkhas

pa/ /bslab gsum yongs su rdzogs pa'i ded dpon khyod/ /rnam grol yid bzhin gling du chas pa na/ /skal bzang don mthun tshogs rnams cis mi spro/ /de dag ni so so thar pa yongs
su rdzogs pa thugs nyams su bstar ba'i tshul che long tsam brjod pa'i gtam gyi rba rlabs gyen du bskyod pa'i rim pa'o// //thos bsam gyi gnas la 'jug par mdzad pa'i gtam/da
ni thos pa'i sgron mes ma rig pa'i mun pa bsal nas/ shes bya'i gnas ma lus pa ji lta ba bzhin  mkhyen par mdzad pa'i tshul rnams brjod par bya ste/ dgung lo drug lon
pa'i tshe klog gi grar zhugs pa na/ brda bstan pa tsam gyis mkhyen la/ de'i mod la phyag bris kyang bshur ma'i ka mad 'dogs 'brel dang bcas pa tsam bslabs pas/ 'bru ma dang
/ yig sna dang / gzab ma la sogs pa bod kyi yig rigs ma lus pa mkhas par mkhyen cing / lanytsa na dang / wartu la dang / ngha ri dang / 'ga' hu la dang / nA ga ra'i yi
ge la sogs pa rgya gar ba'i yig rigs mi ciggcig pa mang po bri ba dang klog pa la mkhas pa ni zhar las mkhyen to/ /de nas rab tu ma byon gyi bar lo ngo drug bdun gyi ring
la grub chen yon tan bzang po pa las yab chos gsang sngags rnying ma la thos bsam mdzad de/ zhi khro sgyu 'phrul gyi dbang gsan pa sngon du 'gro bas rgyud gsang ba snying
po dang / sgyu 'phrul gyi phyag len bris thig dbyangs dang bcas pa/ yongs rdzogs dbang mo che sngon du btang nas/ gter kha 'og ma'i phyag len bla rdzogs thugs gsum dang
/ yab mes kyi chos skyong spu gri skor gsum dang / dpe srog rtsang gsum gyi bsgrub thabs bka'i lung las rim dang bcas pa legs par mkhyen cing / rdo rje chos skyong ba rnams
sku lus dang grib ma'i tshul du

skad cig kyang mi 'bral bar 'grogs nas/ 'phrin las ma lus pa thogs pa med par bsgrub bo/ /dus phyis kyang dam pa 'di'i drung du rnying ma'i rgyud 'bum gyi lung / sgyu 'phrul
gyi dbang lung man ngag cha lag dang bcas pa gter kha gong 'og gnyis la grags pa'i dbang lung man ngag las tshogs dang bcas pa phra mo rnams kyang rdzogs par gsan nas mkhyen
par mdzad la/ gying pa sprul sku sogs la bla ma dgongs pa 'dus pa'i dbang lung man ngag sogs chos skor mtha' dag par gsan zhing / yab rje'i drung du'ang yab chos rnying
ma'i skor mang du gsan no/ /rab tu byon ma thag pa nas bod kyi rdo rje'i gdan/ dpal gsang phu ne'u thog gi chos grwar phyags  phab/ mthong smon grwa tshang gi slob dpon
mkhas pa chen po dkon mchog bzang po la gtugs nas/ gsang phu ba la grags pa'i phar tshad bsdus gsum la legs par sbyangs shing / khyad par du shes rab kyi pha rol du phyin
pa mngon par rtogs pa'i rgyan 'grel pa dang bcas pa la mkhas par mdzad do/ /rdo rje 'jigs byed kyi dbang bskur ba rigs mi cig pa mang po dang / rgyud rtog bdun/ rtog
gsum/ gtam rgyud kyi rtog pa rnams kyi bshad pa/ las tshogs kyi man ngag/ /sngags btu'i byin rlabs/ sngags btu/ sngags kyi rjes gnang sogs dang rwa lo'i shog dril sogs man
ngag mang po gsan zhing / thams cad mkhyen pa sangs rgyas dpal ba las brgyud pa'i mi g.yo ba dkar po rjes gnang / sgrub thabs/ las tshogs la sogs pa'i chos skor yongs
su rdzogs pa dang / de las rgyud pa dpal ldan sa skya pa'i chos skyong gur gyi mgon po'i rjes gnang rigs

mi 'dra ba mang po dang sgrub thabs/ las tshogs/ bstod pa/ bskang bso dang bcas pa mang po dang / 'jam dbyangs kyi chos skor rigs mi 'dra ba mang po gsan nas mkhyen par mdzad
cing / dam pa de'i bka' drin las dgung lo bcu bzhi pa nas bzung ste 'jigs mdzad lha dgu ma la thugs dam du mdzad nas sku ji srid 'tsho'i bar du 'chag med du mdzad do/
/grwa tshang de'i slob chung / gtsang snar thang pa shes rab seng ge las kyang dbu ma rig pa'i tshogs ma lus pa dang tshad ma sde bdun mdo dang bcas pa'i de kho na nyid thugs
su chud par mdzad la/ 'dul ba 'bum sde'i mnga' bdag skyor mo lung pa bsam gtan 'phel las/ mdo rtsa ba gtso bor gyur pa'i 'dul ba'i gzhung lugs ma lus pa rnams kyi tshig
don dang / kun las btus dang / mdzod la sogs pa mngon pa'i gzhung lugs rgya mtsho lta bu la mkhas par bslabs shing / mkhas pa chen po su ma ti kirti'i zhal las kyang
dbu ma'i gzhung lugs mang po dang / 'dul  ba'i bshad pa lag len dang bcas pa legs par gsan no/ /khyad par du yang rgyal ba ma pham pa'i thugs kyi sras dam pa rong ston shes
bya kun rig gi zhal las sde snod phal che ba gsan nas mkhas pa'i dbang por gyur la/ bye brag tu shes rab kyi pha rol phyin pa rgyas 'bring bsdus pa gsum gyi bshad pa dang
/ mngon par rtogs pa'i rgyan 'grel pa dang bcas pa'i bshad pa la nan tan du mdzad/ rigs tshogs/ bzhi brgya pa/ spyod 'jug sogs gzhung phyi mo'i dbu ma rnams 'grel pa
dang bcas pa dang / 'jug pa rtsa 'grel sogs thal 'gyur gyi gzhung mang po dang / rtog ge 'bar ba rtsa 'grel

sogs rang rgyud kyi gzhung mang po dang / sgom rim thog mtha' bar gsum sogs nyams len ston pa'i dbu ma'i gzhung dpag tu med pa la mkhas par sbyangs/ byams pa'i chos lnga/ de
dang 'brel ba'i chos sde nyi shu/ der ma 'dus pa'i mngon pa gong 'og gi gzhung mang po/ 'dul ba lung sde bzhi'i snying por gyur pa so so thar ba'i mdo dang mdo rtsa ba
rgya cher 'grel dang bcas pa gsan zhing / me tog phreng rgyus la nan tan du mdzad/ tshig le'ur bcas pa sum brgya pa/ 'od ldan sogs 'dul ba'i gzhung lugs 'grel pa 'grel bshad
dang bcas pa rnams dang / rnam 'grel nges sogs sde bdun 'grel pa 'grel bshad dang bcas pa/ tshad ma rigs pa'i gter rang gi 'grel pa dang bcas pa sogs gsung rab phal che
ba la mi 'phrogs pa'i spobs pa brnyes par mdzad/ kyai rdo rje'i rgyu dus kyi dbang bskur ba sngon du 'gro bas snang ba gsum gyi khrid dang lam 'bras kyi cha lag 'ga' zhig
lung thabs su gsan/ gsang 'dus mi bskyod pa'i dbang dang / rgyud 'grel chen sgron ma gsal ba dang sbyar ba'i bshad pa dang / rim lnga'i khrid sogs rdzogs rim gzhan mang
po dang / ngan song sbyong rgyud dang kun rig gi bshad pa zhi byed brgyud pa phyi ma'i dbang lung man ngag dang bcas pa/ bka' bsrungssrung a ghau ra'i rjes gnang / sgrub
thabs  las rim dang bcas pa/ pho gcod brul mtsho drug pa'i skor tshang ma dang / mo gcod kyi skor mang po la sogs pa pha dam pa nas brgyud pa'i thugs dam gyi snying po
rnams kyang tshang bar gsan/ skyes bu gsum gyi lam gyi rim pa dang / shes rab kyi pha rol tu phyin pa'i khrid dang / thang sag pa'i lugs kyi dbu ma'i lta khrid dbu ma snying
po'i lta khrid sogs nyams len gyi khrid rim

kyangyang mang du gsan nas thugs nyams su bzhes pas mkhas pa rnams kyi gtsug gi rgyan du gyur pa las kyang ches mchog tu grub pa'i skyes bu chen por gyur to/ /Teachings from
Blo brtan bzhi pathams cad mkhyen blo gros brtan pa yun ring du bsten nas/ sgra'i bstan bcos ka lA pa dang / tsanda pa/ sdebssdeb sbyor rin chen 'byung ldan/ snyan ngag
me long / dpag bsam khri shing / a ma ra ko Sha/ klu kun tu dga' ba'i zlos gar/ sum rtags la sogs pa tha snyad kyi gtsug lag ma lus pa la mkhas par bslabs/ kyai rdo rje'i
rgyud gsum gyi bshad pa dang / bde mchog rtsa rgyud sdom 'byung dang bcas pa'i bshad pa/ gsang 'dus rtsa rgyud bshad rgyud bzhi dang bcas pa/ gshin rje gshed dmar gyi rgyud
la sogs pa rgyud sde mang po'i bshad pa yang mtha' chod par gsan/ khyad par du lam 'bras bu dang bcas pa'i man ngag /lam skor cha lag dang bcas pa myong khrid du gsan
nas lam gyi mngon par rtogs pa mtha' dag thugs rgyud la 'khrungs par mdzad/ rdo rje gur gyi mgon po lcam dral lha brgyad/ bcu gnyis ma/ bcu bdun ma/ las mkhan lcam sring
lnga/ gcer bu zangs gri can/ ber nag zangs gri can rnams kyi rjes gnang so sor yod pa rnams dang / gri gug lha lnga/ gur lha brgyad/ bcu gnyis ma rnams kyi dbang dang /
de rnams kyi bsgrub thabs las tshogs rgyud rgya gzhung dang bcas pa'i lung man ngag lag len sogs cha tshang dang / zhal bzhi pa'i bsnyen bsgrub las gsum gyi rjes gnang dang
/ gnad la dbab pa/ zhal brnyan can/ dkar  ser dmar nag bzhi/ lha mang ma he gdan can/ khyung zhal can rnams kyi rjes gnang so sor yod pa dang / de rnams kyi sgrub thabs/
las rim

rgya gzhung man ngag dang bcas pa yongs su rdzogs pa dang / gri gug bcu bdun ma'i dbang rjes gnang dang dur khrod nag po'i rgyud kyi chos skor sogs gyikyi ljang lugs rnams
dang / mgon po rtag zhonstag zhon gyi skor la sogs pa gsar rnying thun mong ba'i chos skyong mang po'ang gsan pas 'phrin las mtha' dag thogs med du bsgrub la/ phur pa lha
khra'i dbang drag po bsgrolsgrol dbang dang bcas pa/ lung lag len/ bka' bsrungssrung dkar bdud kyi skor dang bcas pa/ rje bla ma dam pa nas rgyud pa'i dus kyi 'khor lo'i
chos skor rnams dang / yog chen rnams kyi dbang lung man ngag yongs su rdzogs pa dang / gzhan yang dpal ldan sa skya pa la grags pa'i dbang lung man ngag /las rim la sogs
pa mtha' dag dang / mdo mang sogs lung kyangyang dpag tu med pa gsan zhing / rdo rje 'jigs byed kyi dbang bskur ba lha mang nyung sogs kyi dbye bas tha dad pa du ma dang
/ rgyud rtog bdun sogs kyi bshad pa lag len dang bcas pa dang / rwa rtse sems 'dzin dang / mtshan ma gyen 'greng sogs la nyams khrid du mdzad cing / ra pod yongs rdzogs
kyi lung lag len dang bcas pa gshed dmar gyi dbang rnams dang / rnam rtog 'od gsal gyi byin brlabs/ shin du spros med kyi khrid cha lag dang bcas pa/sbra nag dang gdong
drug gi chos skor rnams dang / las kyi gshin rje dmar nag gi rjes gnang bsgrub thabs las tshogs dang bcas pa dang dmag zor rgyal mo'i skor sogs chos skyong mi 'dra ba mang
po dang / rgyud pa gzhan la grags pa'i chos kyi rnam grangs sogs dam pa 'di nyid la ji snyed cig bzhugs so 'tshal bum pa gang byo'i tshul du gsan nas

mkhyen par mdzad/Teachings from Ngor chenrdo rje 'chang chen po kun dga' bzang po'i zhabs pad nye bar bsten nas/ bde dgyes 'jigs  gsang/ dus 'khor/ 'khor lo sdom chen la sogs
pa dbang bskur ba mang po dang / rgyud gsum la sogs pa rgyud sde'i bshad pa mang po dang / lam 'bras la sogs pa man ngag bsam gyis mi khyab pa dang / sa skya bka' 'bum
la sogs pa lung gi tshogs dpag tu med pa dang / dmar po skor gsum dang / gur zhal gyi skor la sogs pa las rab 'byam bsgrub pa'i thabs mang po dang / rje nyid kyi bka' 'bum
yongs su rdzogs pa ste/ dpal ldan sa skya pa'i chos lugs bzhugs so 'tshal dang / ras chung snyan rgyud kyi skor dbang lung man ngag dang bcas pa yongs su tshang ba dang
/ rgyud pa gzhan las byung ba'i gdams pa'ang mang du gsan/ rngog byang chub dpal ba la dkyil 'khor bdun gyi dbang / ma rgyud gsum dang / mtshan brjod rnams cha lag dang
bcas pa'i bshad pa/ rgyud sde rnams kyi rdzogs pa'i rim pa mang dag dang / bka' bsrungs dud sol gyi chos skor tshang ba la sogs pa/ rngog pa la grags pa'i thun mong ma yin
pa'i chos 'khor dag bum pa gang byo'i tshul du gsan zhing / shog dril rnams la sogs pa mar pa'i zab chos gzhan yang mang du gsan/ zhang gi bka' 'bum dang / bka' rgya ma
la sogs pa tshal pa la grags pa'i chos skor mtha' dag dang / gsang ba snying po la sogs pa rnying ma'i chos skor 'ga' zhig dang / rgyud pa gzhan las byung ba'i bsgrub thabs
las rim man ngag la sogs pa mang du gsan nas thugs su chud par mdzad/ 'jam dbyangs

rin rgyal ba las/ dus kyi 'khor lo'i dbang lha mang nyung dang dkyil 'khor gyi khyad par las rigs mi 'dra ba mang po dang / dbang mdor bstan rtsa 'grel/ sdus rgyud rtsa 'grel/
lta 'dod mdor bstan/ don dam bsnyen pa dang bcas pa'i bshad pa lan mang du gsan nas tshig don mtha' dag la mkhas par mdzad cing / rdo rje snying 'grel dang phyag rdor
bstod 'grel sogs  byang shamabha la pa'i chos skor mang po dang / rnal 'byor yan lag drug pa lasla sogs pa kun mkhyen jo nang pa las brgyud pa'i chos skor mtha' dag gsan/
'jam dbyangs chen po don grub 'od zer yun du bsten nas/ dus kyi 'khor lo tsa mi lo tsA ba nas brgyud pa'i dbang lung man ngag bshad pa dang bcas pa rnams dang / karma pala
grags pa'i dbang dang gdam ngag ma lus pa rnams dang / zhwa nag can rgyud pa drug gi bka' 'bum yongs su rdzogs pa la sogs pa dwags po bka' brgyud kyi chos skor phal che
ba rnams dang / rgyud pa gzhan las byung ba'i chos kyi rim pa bsam gyis mi khyab pa la sogs pa gsan yig na bzhugs so 'tshal zhus nas mkhyen par mdzad/ mkhyen rab kyi dbang
phyug grags pa 'byung gnas pa'i drung du/ gdan sa thel pa las brgyud pa dang / zhwa lu pa las brgyud pa gtso bor gyur pa'i dbang rjes gnang lung man ngag dang bcas pa
dpag tu med pa gsan/ grub pa'i dbang phyug chen po bka' 'gyur ba shAkya rgyal mtshan pa las/ rgyal ba'i gsung rab bka' 'gyur ro cog gi lung dang / bstan 'gyur phal che
ba'i lung rdo rje 'phreng ba dang / mi tra brgya rtsa/ bsgrub thabs brgya rtsa/ rgya mtsho rnams gtso bor gyur pa'i dbang bskur ba

dang / rjes su gnang ba bgrang ba las 'das pa dang / dwags po bka' brgyud kyi zab khrid/ dbang rjes gnang byin brlabs lung la sogs pa chos skor shin du mang ba dang / shangs
pa bka' brgyud kyi chos skor man ngag phra mos mtha' brten pa yongs su rdzogs pa dang / rnying ma'i chos skor mang po dang / bka' gdams pa'i chos skor bsam gyis mi khyab
pa dang / mkha' reg skor gsum dang / khro bu ba'i gdams pa la sogs pa/ gdams pa phran bu'ang rgya yongs su ma chad par gsan te mkhyen par mdzad/ chos kyi rje ngag dbang
rgyal mtshan pa las zhi byed brgyud pa snga phyi bar gsum gyi dbang lung man ngag bka' bsrungs dang  bcas pa yongs su rdzogs par gsan nas mkhas par mdzad do/ /spyan snga
chos kyi rje kun dga' rgyal mtshan pa las kyai rdo rje lugs bzhi'i dbang sogs dpal ldan sa skya pa'i zab chos shin du mang po dang / gshed dmar/ sbra nag /gdong drug la
sogs gshin rje gshed kyi skor dang / dmar po skor gsum dang / mkha' spyod ma skor gsum sogs mchog bsgrub pa'i gdams pa khyad par can rnams dang / gri gug ma lha lnga dang
/ bcu bdun ma/ gur lha brgyad dang / bcu gnyis ma'i dbang sogs mgon po'i gdams pa'i skor zhib tshegs dang bcas pa/ zhal bzhi pa lha mang dang / las bzhi'i rjes su gnang
ba sogs gdams pa yongs rdzogs dang / gzhan yang theg chen chos kyi rgyal po las brgyud pa'i zab chos ma lus pa gsan nas mkhas par mdzad/ rgod phrug grags 'byung ba las gcod
yul gyi gdams pa mtha' dag dang / 'bri gdan gyi zab chos rnams la sogs pa bka' brgyud rin po che'i

gdams ngag ji snyed cig gsan/ mkhan chen rin po che byang bzang pa'i drung du/ rgyud pa sna tshogs las 'ongs pa'i dbang bskur ba dang rjes su gnang ba grangs kyikyis mi chod
par tsam gsan cing / gzhan yang bla ma dam pa dpag tu med pa bsten nas/ bod gangs can gyi ljongs na bzhugs pa'i dam pa'i chos la ma gsan bya ba'am/ mi mkhyen pa cung zad
kyang med de/ de nyid kyis na kun mkhyen pa'i skyes bu zhes bya bar yongs su grags so/ /khyod thugs lha yi gzhal med khang chen der/ /rgyal ba'i gsung rab gser gyi ri mo'i
tshogs/ /mtha' dag gsal bar bris pa'i ngo mtshar gang / /sa gsum skye dgu'i yid la lhag par sman/ /rgyal ba'i bka' rnams mkha' ltar rgya che zhing / /lung gi skar tshogs
bgrang bar mi nus kyang / /khyod kyi mkhyen rab chos kyi dbyings chen der/ /ma lus cig car shong 'di skal ba bzang / /rgya chen thos pa'i pha mtha' mi mngon zhing / /zab
gnad gdams  pa'i gting dpag rab tu dka'/ /nyams dang rtogs pa'i rba rlabs cher g.yo ba'i/ /dam chos chu yi gter chen khyod lags so/ /de dag ni rgyal ba'i gsung rab gsan
pa mdzad pa'i tshul che long tsam brjod pa'i gtam gyi rba rlabs gyen du bskyod pa'i rim pa'o// //bsam gtan gyi gnas la 'jug pa'i gtam/da ni/ bsam gtan gyi gnas la gcig
tu brtson pas bde chen gyi ye shes brnyes pa'i tshul mdo tsam brjod par bya ste/ sku gzhon nu'i tshe'ang / sgom khrid ston pa'i bla ma yin no cog la shin tu gus shing bla
ma yon tan dpal ba la rdzogs chen gyi khrid mang du gsan nas sgom pa'i tshul dang / bla ma gcod chen pa la/ gcod yul gyi khrid gsan nas bsgom pa'i tshul mdzad pa sogs/
byis pa'i tshe na'ang rnal 'byor gyi dbang phyug

rnams dang cha 'dra bar/ sgom gyi rim pa la shin du dgyes/ gsan pa gnang ba'i skabs su'ang bshad sbyang dang rigs lung grol nas/ yang na bskyed pa'i rim pa dang ldan pas sngags
bzla bar mdzad/ yang na rdzogs pa'i rim pa spros pa dang bcas pas rlung gi sbyor ba'am spros pa med pa'i ting nge 'dzin la rtse gcig tu gnas pas/ nub mo rnal mdzad pa
gzhan gyis mi tshor bar grags so/ /khyad par du'ang / rgyal ba'i gsung rab mang du thos pa rnams kyi don gyi snying po ni sgrub pa dri ma med pas nyams su len pa kho na'o
snyam du dgongs nas dgung lo nyer gnyis bzhes pa'i tshe/ sa mo phag gi lo la/ bka' bzhi 'dzin pa dge 'dun grub pa gsang phu'i 'chad nyan slob chung la bskos nas rje nyid
tsA ri tra'i gnas chen por bsgrub pa la bzhugs par bzhed de/ dwags por phebs pa na thog mar shar phu'i 'jam dbyangs phug par dbon po bzang rin pas srid zhu 'bul ba'i nyer
gnas mdzad nas dpon slob gnyis kho na la nyer gnas kyang yol bas bar bcad de sku mtshams la bzhugs pa na/ sgrub pa'i rdzas la sogs pa nye bar mkho ba rnams kyang 'bad
med du byung zhing / gnas der phebs ma thag pa nas thugs rig dwangs shing  thugs spro bas thugs dam la ngang gis 'jug par gyur / zhag bcu skor tsam song rjes nas nam mkha'
dwangs shing me tog dang 'ja' 'od kyis gang ba dang / skabs su dri bzang po bro ba'ang byung zhing / rna lam ngo mtshar can mang po shar ba dang / ting nge 'dzin gyi sgo
mi 'dra ba mang po'ang 'khrungs/ bzlas pa'ang sngar las 'gro che zhing / gnyid dang rmugs pa sangs pas sku gsung thugs

shin sbyangs kyi bde ba thob pa byung / zhag nyi shu rtsa lnga lon pa'i tshe/ dbon po bzang rin pa'i rmi lam la/ nam mkha' 'ja' dang 'od kyis gang ba'i dbus nas shel rdo'i
ral gri 'od 'phro ba zhig babs byung ba gang du babs legs par bltas dus gzims phug gi rtser babs byung ba brag dang thog la thal byung du phug nas rje'i sku la thim song
bar rmis shing / mngon sum du yang ril bu las 'od 'phro ba sogs ngo mtshar ba'i bltasltas mang po mthong / drung nyid thugs dam las ma g.yos par nang na bzhugs kyang / rtsig
pa sogs kyi snang ba nub nas/ nyi ma'i dkyil 'khor shar ba gzigs pa snyam pa'i ngang la/ 'ja' 'od kyi gur khyim rab tu mdzes pa'i dbus su rje btsun 'jam pa'i dbyangs
smra ba'i sengges zhal dngos su bstan nas srid pa'i mtha'i bar du dge ba'i bshes gnyen mdzad par zhal gyis mches shing gsung rab ma lus pa la dbang 'byor bar byin gyis brlabs
so/ /dmar gsal 'od kyi dra bas g.yogs pa'i sku/ /padma rA ga'i lhun po brjid pa la/ /mtshan dpe'i 'ja' ris g.yo bas mdzes pa ni/ /mkha' la me long gzugs bzhin gsal bar
gzigs/ /zhen med dag pa'i snang ba de shar tshe/ /spros bral rang rig rjen par nyams su myong / /de bas rang nyid 'jam dbyangs bla ma'i skur/ /sgrib gnyis dag pa'i mkha'
la snang ba snyam/ /rnam med rnam par snang ba dag pa'i sku/ /brjod med brjod pa'i gsung ni tshangs pa'i dbyangs/ /mtha' med mtha' las 'das pa thugs rje'i 'jing / /sngon
med  sngon bsags dbang gis mjal ba na/ /khyod kyi dge ba'i bshes gnyen nga yin zhes/ /nyid kyi nyid la rjes su 'doms mdzad pa/ /skye med

brag'brug gi rnga gsang sgrog pa lta'i/ /gdangs snyan gsung gi gsang bas mgu bar mdzad/ /de nas 'brug mdar phebs te nyin mo tha mal pa ltar gnas pas yum gyi thugs la gang babs
kyi spyod pa lhur mdzad/ mtshan mo'i cha la shug mo che la sogs pa'i dur khrod rnams su gsang spyod la thegs nas thugs dam gyi bogs bton pas/ sa lam mang po cig car du
chod par mdzad la/ slar tsA ri trar thegs par bzhed kyang yum ha cang thugs brtse ches pa'i gsung nan ma bzlog par/ tsA ri'i gnas kyi nang dang 'dra bar dgongs nas/ 'brug
nang gi sgo gong bya bar lo ciggcig gi ring la sku mtshams la rtse ciggcig tu bzhugs pas/ gnas lugs kyi rtogs pa mngon du gyur nas/ gnas 'dir rdo rje'i mgur ma'ang mang
du gsungs so/ /dus nam zhig gi tshe/ zhongs kha skyid mo sgong bya ba'i ri sul dben par/ lha mo shra ma Na'i sgo nas rmi lam rtagbrtag par mdzad pas/ rang nyid kyi ma 'ongs
gnas mkhyen te/ yul tshe ma 'brog zhig na/ 'brog mo sha rtsa dmar sing nge ba ciggcig gi bur skyes nas/ ma de'i gam du zhig ma'i nang du bdag nyal ba'i steng nas gos
ser po zhig bkab 'dug par rmis pas/ tshe rting ma yang mi'i lus blangs nas bstan pa la phan pa cigzhig byed pa yin/ zhes gsungs par grags so/ /gnas de rnams su yum gyis
yang yang mjal bar phebs pas/ cung zad thugs dam gyi sad du gyur ba na/ da ni ngo shes pa'i mis bgrod par dka' ba'i gnas dam pa zhig btsal lo dgongs nas tsA ri'i gnas kyi
snying po pho brang g.yu mtsho'i khar thegs te lo gsum gyi bar du gsung bcad la bzhugs nas sgrub pa rtse ciggcig tu

mdzad do/ /de'i dus na tsA ri'i gnas sgo'i bsang gi dus ltar byang bar ma gyur pas/ gnas skor ba'ang nyung  ngu tsam gyi bgrod pa las/ zas skom sogs nyer spyad mang po'i 'du
long lta ga la zhig ste/ mi zas la sred pa'i thugs spangs nas phal cher dka' thub 'ba' zhig mdzad cing skabs la lar ril bu sogs bcud len gyis kyang 'tsho bar mdzad pa sku
gser gyis 'du ba ma snyoms pa na/ gnas bskor bas dor ba'i gtor zan dang tshogs lhag sogs kyis sku khams gsos shing dben pa bsten pa 'ga' zhig gis mthong nas/ yum la gsol
ba las yum gyis khol po dag bsngagsmngags nas bzhugs gnas su spang leb kyi spyil po byas pa ni ding sang kyang pho brang chen mo'i kha'i spang mo 'di ka yin par grags
la/ g.yu mtsho bskor bar 'dod mi mtha' dag la yum gyis ji tsam theg pa'i rtsam pa sogs bskur nas phye de g.yu mtsho'i khar spang spyil phug pa'i sgom chen de la 'phrod par
gyis shig pa'i zas skom tsam la brten nas bzhugs pas/ dbyar zla ba phyed gsum tsam gnas sgo bye ba'i skabs su mi'i zas nyung ngu tsam gyis 'tsho bar mdzad kyang / gnas
sgo 'gags pa'i dbang gis mi'i rgyu ba med par dus phal che ba ni dka' thub 'ba' zhig mdzad do/ /der yang yum gyis bskur ba'i nyer spyad 'bul mi sogs/ 'du 'dzi cung zad tsam
byung bas/ de bas kyang dben pa'i seng ge phug tu dka' thub 'ba' zhig la brten nas bzhugs pa'i tshe/ phug pa'i nye logs rnams su/ sngo'i rigs kha dog dmar ser du snang
ba 'dab ma'i dbyibs rgya ja bzang po dang 'dra rung ba gzugs dang lang tsho yid du 'ong

zhing dang ba 'dren pa mang po skyes 'dug pa las/ lo ma gcig zhal du bcug nas myangs pas/ ja bzang po'i bro ba 'dra ba la rjod mi shes pa'i bro ba gzhan yang yod pa/ zos pa
tsam gyis thugs rig dwangs shing bde ba'i nyams skye ba/ gzhan 'dod yon thams cad la chags pa dang bral bar byed pa'i ya mtshan can du 'dug nas/ de la sgrub rgyags mdzad
pas/ zas skom gnyis ka'i go chod de/ sku  legs par bzhos shing gzi mdangs dang stobs kyang 'phel bar gyur la/ thugs dam gyi rim pa ni 'bad rtsol mi dgos par shin tu 'phel
bar byung bas/ thugs dgongs la zas ya mtshan can 'di phyir yul la thegs dus cung zad bsnams nas/ slar len par btang la mi'i yul rnams su ngo mtshar ba'i zhim zas mdzad
do dgongs pa shar ba la/ ji srid gnas der bzhugs kyi ring la ni ri klung mtha' dag gang 'dug kyang / phyir thegs kar bsnams rgyu btsal bas lo ma gcig kyang ma rnyed pa/ phal
cher mkha' 'gros bsgrub rgyags la sprul nas sprul pa bsngus pa yin nam snyam gsung bar grags te/ de kho nar gor ma chag go /de ltar dpa' bo mkha' 'gros sprul pa'i sgrub
rgyags la brten te/ mi zas la sred pa skyungs nas sgrub pa la rtse gcig tu gzhol bar mdzad pas/ zab mo'i thugs dam rin po che gong du 'phel ba las zab cing zhi ba spros
pa dang bral ba'i 'od gsal chen po 'dus ma byas shing lhun gyis grub pa'i bdud rtsi mngon sum du brnyes te/ gnas 'di nyid du gnas lugs don gyi rtogs pa mngon du gyur pa'i
rdo rje'i gsung mgur kyangyang mang du gsungs so/ /de ltar zab mo'i ting 'dzin

gyi sgo 'bum phrag mang po thugs nyams su bstar bas/ phyir 'gro ba ma lus pa dbang du 'dus/ nang du rtsa rlung thig le'i de kho na nyid la dbang 'byor/ gsang bar mi ma yin
mtha' dag bran du bskol nus pa la sogs mchog dang thun mong gi dngos grub ma lus pa bde blag tu 'grub par mdzad do/ /de nas yum gyis spyan 'dren pa ji tsam bsngagsmngags
kyang gdan ma 'drongs pas/ yum nyid kyis skyes pa'i chas su rdzus te/ lam gyi dka' ba dpag tu med pa dang du blangs nas spyan sngar gtol bas/ yum gyi bka' ma chogs par/ gnas
kyi phyi rol du phyags phebs te/ grum lung stod smad gyi dben pa rnams su thugs dam la brtson par bzhugs pa'i tshe/ slob dpon dge  'dun grub pa bkra shis lhun po'i chos
sde 'debs par bzhed pas gtsang phyogs su byon nas/ gsang phu'i grwa tshang 'thor la thug pa'i nyams dma' bar gyur pa thugs kyis ma bzod pas/ gsang phur phebs pa na/ nang
gi de kho na nyid dngos su gzigs pa'i byin gyis/ skye dgu rnams 'dun par 'gyur ba ni chos nyid pas/ ma lus shing lus pa med pa thams cad kyis ched du bsngags shing / rje
btsun 'jam pa'i dbyangs kyis bla ma mdzad pas/ shes bya'i gnas mi mkhyen pa gcig kyang mi mnga'o zhes/ kun mkhyen bkra shis rnam rgyal gyi mtshan du 'bod par byed la/
'ga' zhig gis 'jam dbyangs bkra shis rnam rgyal zhes par yang 'don to/ /de phyin chad du ni mnyam rjes bgrod pa gcig pa'i lam brnyes pa ltar/ nang du yang dag 'jog las nam
yang g.yos pa mi mnga' na yang / phyi ltar du ni rjes thob kyi spyod pa gzhan don 'ba' zhig mdzad pa'i rnam par snang ngo zhes grag go /bsam gtan chu klung

mang po 'khyil ba'i mtshor/ /g.yo med bde ba chen po'i ri dbang po/ /thabs shes lhag ma can gyis rab bskyod pas/ /snying mun sel ba'i zla ba deng 'dir byung / /zhi gnas 'od
tshogs rgyas pa'i dkyil 'khor ni/ /lhag mthong cha shas yongs su rdzogs pa las/ /ting 'dzin bsil 'od bye ba phrag brgya yis/ /nyon mongs tsha gdung ma lus zhi bar mdzad/
/nang gi mun pas ldongs pa'i skye dgu dag /gsal byed 'od dkar bdag po shar yod kyis/ /kun khyab thugs rje'i snang gsal 'di long zhig /rmongs pa'i gos nag 'phrog par gdon
mi za/ /de dag ni sgrub pa bsam gtan gyi gnas la brtson pa lhur mdzad pa'i tshul che long tsam brjod pa'i gtam gyi rba rlabs gyen du bskyod pa'i rim pa'o//sa lam gyi rtogs
pa thugs rgyud la yongs su rdzogs pa'i gtamde ltar bsam gtan gyi gnas la rtse gcig tu brtson pas bskyed rdzogs zab mo'i ting nge 'dzin las nam yang ma g.yos par sgrub
pa dri ma med pa'i rgyal mtshan 'dzin par mdzad pas/ sa dang lam gyi mngon  par rtogs pa mtha' dag thugs rgyud la yongs su rdzogs par 'khrungs pa'i tshul ni/ dngos cag so
so skye bo'i spyod yul las 'das pas/ phyi rol gyi rtags dang mtshan ma las shes par bya dgos te/ji skad du/ du ba las ni mer shes dang / /chu skyar las ni chu shes ltar/
/byang chub sems dpa' blo ldan gyi/ /rigs ni tshad ma dag las shes/ /shes gsungs pa ltar ro/ /de la thog mar dag pa'i snang ba dang 'od gsal mngon du gyur pa'i tshul cung
zad tsam brjod par bya ste/ sku gzhon nu'i dus su dag snang la yi dam gyi lha mang du gzigs pa'i lo brgyusrgyus kyang yod la/ shar phur 'jam pa'i dbyangs smra ba'i seng
ge zhal dngos su gzigs nas dge ba'i bshes gnyen

mdzad par zhal gyis mches pas/ gnas de la ding sang kyangyang 'jam dbyangs phug par grags shing / zhal gzigs thang sku dang bstod pa'ang mang du mdzad do/ /tsA ri g.yu mtshor
'jigs mdzad lha dgu ma'i dkyil 'khor gyi 'khor lo la lha tshogs gzhan mang pos bskor ba yun ring du gzigs shing / de phyin du yang yang gzigs pas de nyid bsgrub pa'i thabs
kyang mdzad/ seng ge phug dang yul smad/ chos yes brag mgo/ sgo gong / skyid mo sgang sogs su'ang gzigs snang ya mtshan can mang du byung / 'brug mda' shug mo cher gsang
spyod la bzhugs pa'i nub mo ciggcig shug pa'i dkyil nas bshugs glu mang po grag bzhin pa dang bcas pas keng rus kha nas me 'bar ba mang pos gar byed cing 'khrabs pa'i
mod la/ 'ga' zhig drung nyid du bsnyen nas cung zad mtho mtsham pa'i rnam pa ston pa na ting ngi 'dzin gyis gzir bas/ de rnams la ciggcig la cig thim nas/ mthar keng rus
gnyis su gyur pa de nyid/ dur khrod bdag po yab yum gyi sku 'od phung gi dbus na bzhugs pa/ shug sdong de bas kyang che ba'i sku'i rnam par bstan nas nam mkha' la yal bar
gzigs pa dang / gsang phur byams pa 'jam dbyangs mi g.yo ba sgrol ma sogs zhal  gzigs shing / de nyid dang phyogs gzhan dag tu dbyangs can ma rigs mi 'dra ba mang du gzigs
pa'i zhal gzigs bstod pa yang yod/ lha mo lha khang du rnal 'byor dbang phyug bsgom bzlas mdzad pa'i dus shig tu/ rtsig pa dang thog la sogs pa'i snang ba nub ste/ nam
mkha' sprin dang bral ba'i dbyings su pad zla la sems dpa'i skyil dkrung gis bzhugs pa'i rnal 'byor dbang phyug sku mdog rmug po/ phyag gnyis thugs kar chos 'chad mdzad
cing rus pa'i rgyan

dang me tog gi phreng ba sogs kyis mdzes pa ri'i gtos tsam gyi sku bongs can/ rgyab du spar bu snod kriShNa sa re'i lpags pa bkab pa/ sku zur du rig mas gdugs 'dzin pa nyi
ma'i dkyil 'khor 'bum phrag mang po 'khrigs pa lta bu'i 'od 'phro ba gsal bar gzigs te/ lam 'bras bu dang bcas pa'i gsung chos sogs gdams pa mang po gnang bas/ sngar nyams
su ma myong ba'i ting nge 'dzin gyi sgo dpag tu med pa thugs rgyud la 'khrungs pa dang / de phyin chad du gnas ma nges pa mang por rnal 'byor dbang phyuggi sku'i rnam 'gyur
rigs mi 'dra ba dpag tu med pa yang nas yang du zhal gzigs shing / chos gsungs pa sogs dang / gzims khang 'og gi skyed mos tshal du rnam thos sras gtso 'khor zhal gzigs
pas/ gnas de la ding sang kyangyang rnam sras gong 'og tu grags shing / zhal gzigs bstod pa dang / thang sku yang yod/ rong ston thams cad mkhyen pa'i phyag gi rjes gsal
por dod pa'i ka ba zhig yod pa la dad pa che zhing chos nyams chung ba dag gis gris gzhogs te cung zad nyams par byas pa thugs kyis ma bzod par/ 'di la srog shing byas
pa'i yi dam gyi sku ciggcig bzhengs par dgongs pa'i skabs shig tu/ mgon khang nang mar thugs dam la thegs te phyir phebs pa'i tshe/ mdo 'khyams ka bzhi ma'i dkyil na/ gur
gyi mgon po lha mgon bcu gnyis ma khrom tshogs su 'dug pa zhal gzigs shing /  thugs dam gyi gsal snang la/ kun mkhyen rong pa'i zhal nas/ "gdan sa pa khyed kyis sngar
bzhengs pa'i chos skyong 'di zhal phyir gzigs nas bar chad sel ba'i tshul du bzhugs

'dug pas/ slar yang dgon pa 'di la zhal gzigs pa'i chos skyong gi sku zhig bzhengs" shes pa'i dag snang shar bas/ de ma thag lha bzo ba bos te ka ba phyag rjes ma la srog shing
mdzad nas zhal gzigs pa'i shul de nyid du gur gyi sku bzhengs shing / 'khor rnams kyang gang du bzhugs pa dang / sku'i rnam 'gyur sogs ji ltar zhal gzigs pa de kho na
ltar bzhengs bar mdzad pas bsil ba'i tshal lam/ dpal ldan sa skya pa'i dgusgo rum ltar byin brlabs kyi gzi 'od dang bcas nas/ bka' bsrungs srungrnams dngos su bzhugs pa'i
mgon khang phyi ma 'di nyid grub pa yin la/ gzhan yang gzims khang 'og mar yi dam gyi lha dang mkha' 'gro chos skyong zhal gzigs pa'i rim pa ni bgrang ba las 'das pa ste/
ha cang mang ches pas mtha' dag par yi ge'i lam du bri bar ma lang pas/ de'i tshul mdo tsam ni mgon khang phyi nang gi logs dang / thugs dam thang sku rnams su gzigs
snang ji lta ba bzhin bris pa'i bris sku rnams mjal bas shes par nus so/ /mnyes thang 'or dang chos rdzong sogs su chos kyi rje bsod nams rgyal mtshan pa bdag 'jug bzhes
pa'i sku'i cha byad can lan mang du mjal zhing / sku 'da' khar gzims khang gong mar sman pa'i rgyal pos lung ston par mdzad pa'i zhal gzigs thang sku dang bstod pa'ang yod
la/ 'od dpag med zhal gzigs pa'i zhal gzigs bstod pa dang thang sku'ang yod do/ /mdor na tha mal pa'i snang zhen gyis ma gos par/ cir snang ye shes kyi rol pa 'ba' zhig
tu 'char ba'i rang gdangs yi dam lha'i 'khor lor sad pas/ ngo mtshar ba'i yul snang 'ba' zhig la gzigs par mdzad pa ni dag pa'i

snang ba rgyun mi 'chad pa'i rtags so/ /chos rgyun ting 'dzin dag pa  lha yi spyan/ /rgya chen shes bya'i mkha' la rab phye bas/ /sprul sku'i zhing khams rgyal ba sras dang
bcas / /ma sgribs mngon sum nyid du gsal bar gzigs/ /slar yang sa bcu'i them skas la 'dzegs te/ /stug po bkod pa'i zhing khams rab sbyangs pas/ /rnam snang gangs chen mtsho
de'i zhal sgo las/ /theg chen chos kyi sgo mang yang yang gsan/ /tha mal snang zhen mkha' la sprin ltar dengs/ /cir snang dag pa'i 'khor lo rab tu sad/ /yi dam lha dang
nam mi 'bral ba/ /sangs rgyas zhing rnams sbyangs pa khyod lags so/ /gzhan yang chos yes brag mgor thugs dam la bzhugs dus nub ciggcig rnal lam du dar dkar po'i chos gos
rnam pa gsum sku la bzhes te/ me tog sna tshogs pas rab tu bkra ba'i ri'i spo la thegs pas/ sbur chen gyi ri'i rtse mor phebs pa na/ rje btsun 'jam dpa'i dbyangs dge slong
gi cha byad can zhig dang mjal ba'i tshe de'i phyag gi ral gri de las 'od zer dpag tu med pa 'phros pa'i sna la gzigs pas/ mnga' ris nas rgya nag gi bar gsal bar gzigs
pa dang / gong lar rdzogs chen gyi mun mtshams la bzhugs pa'i skabs shig tu/ stod dgyer tshun chad kyi dwags yul phal cher mngon sum du gzigs shing skrong ngang kyi zhing
ciggcig la rtsas ma byed pa'i mi'i grangs tshun chad gzigs pa dang / e wam du rnal 'byor yan lag drug pa'i ting nge 'dzin la bzhugs dus/ stong gzugs thams cad A l-i kA
l-i'i gzugs 'ba' zhig tu gzigs pa dang / paN chen nags kyi rin chen la sbyor ba yan lag drug pa gsan pa'i dus sne gdong gi mun khang nas yar lungs

thil phal che ba dang rtses thang gi gling mtha' dag gsal bar gzigs pa dang / phyi nang gi dngos po gang la'ang zhen pa dang mtshan 'dzin mi mnga' bar gsal stong blo bral gyi
ngang mi g.yo bas nam mkha' dag pa'i snang ba dang nam yang ma bral bar bzhugs pa la sogs pa ni 'od gsal la brnyes pa'i rtags so/ /'od gsal  mkha' ltar dag pa rig pa'i
gshis/ /ma rig mun pas nam yang ma sgribs pa/ /g.yo med me long dwangs pa'i gzugs lta bu/ /mngon sum sgrib med nyid du nyer gzigs nas/ /bsal bzhag med pa'i mkha' dbyings
rab bsgrod de/ /yang dag shes bya'i dkyil 'khor la bltas pas/ /blta ru med pa snang stong zab mo'i don/ /ngo mtshar yul snang ltad mo ci yang mthong / /bstan dang mthong
du med pa chos kyi dbyings/ /ngos bzung mtshan ma'i dri mas ma sbags pa/ /stong nyid sgeg mo'i gzugs kyi lang tsho de'ang / /mngon sum gzigs pa'i spyan ldan khyod lags so/
//'di dag ni dag pa'i snang ba dang mi bral zhing 'od gsal 'khor yug tu mnga' ba'i tshul che long tsam brjod pa'i gtam gyi rba rlabs gyen du bskyed pa'i rim pa'o//	//mthu
stobs kyi rdzu 'phrul mngon du mdzad pa'i gtam/de ltar yi dam gyi lhas byin gyis brlabs shing sa chen po la rab tu bzhugs pa'i dbang las/ thun mong ba'i dngos grub rnams
ni zhar las 'byung ba chos nyid pas/ thugs la ji ltar bzhed pa rnams 'bad med du byung ste/ lha chen bzhengs par 'u shang mdor phebs pa'i dus su/ gtsang phyogs nas sleb
pa'i zangs dos bcu gnyis kho na las gzhan pa'i bzo rgyu dang / nyer spyad ci yang med bzhin par lha bzo ba gdan 'dren gnang song ba la/ sku 'khor ba dag gis rgyu med par
lha chen ji ltar bzhengs pa sogs kyi skyon yon zhus pas

mkha' 'gro chos skyong la gsol ba btab pas dgos dgu cog 'bad med du 'byung bar bya'o/ /mchod gtor rgya chen po bshoms shig pa'i bka' phebs pa la/ mchod gtor gyi rgyu cha tsam
yang ma 'tshal bas/ sne'u rdzong du zhus pa'i rtsam rgyab brgyad dang lug sha bcu gnyis la thab kyi nyer spyad dang mchod gtor gyi rgyu cha mdzad de rdo rje'i chos skyong
ba rnams la gsol btab paspa/ tsam nas sha mar/ gos dar/ rnam phrug /go khrab/ mdzo/ rta la sogs pa char bzhin du babs pas/  'phral dgos kyi nyer sprad 'kho dgu mtha'
dag 'dzom nas/ rus shing btsugs te spra bzo la thug pa'i skabs su/ khams nas zangs dos brgya dang bcu bdun/ dngul chu dos drug /gzhan yang gser dngul/ ja gos dar/ rta drel
mdzo gsum sogs 'bul ba mang po sleb cing / dbus gtsang sogs yan phyin rnams nas kyang zangs gser sogs 'bul ba bsam gyis mi khyab pa byung bas/ rten chen 'bad med du grub
pa dang / gsang phur rgya nad mig ser bya ba'i rims nad drag pos grwa tshang re re nas dge 'dun dpag tu med pa gshegs shing snon gsang gi mi phal che ba dus kyi chos dang
ldan par byas pas lung pa stongs la thug pa byung ba'i dus/ bdag nyid chen po 'dis rdo rje'i chos skyong pa rnams la 'phrin las bskul bas/ mthong smon grwa tshang gi grwa
par gtogs so cog yon bdag dang bcas pa rnams la/ nad des cung zad kyang mi gos shing / phyag mdud thogs pa rnams kyang nad de las skyob par mdzad pa dang / bsam yas su
chos bar la phebs pa'i dus shig tu/ nye logs su sog spe la me shor nas dpon slob pa'i gzims khang tshig tu nye ba na/ gzhi bdag chen po la "me sod" ces bka'

stsal ma thag tu kha ba bab nas/ dge 'dun rnams me'i 'jigs pa las skyob par mdzad pa dang / yar lungs su than pas lo thog ma rungs par gyur nas char 'bebs par gsol ba na/ khra
'brug tu chu mig khar klu brgyad dkyil 'khorabagyid du rtsal ba/ mchod g.yog pa yengs pa'i skabs shig tu gtor ma rnams bong bus zos shing dkyil 'khor kyangyang cung zad
nyams par byas pa gzigs nas/ bcud la 'bor ba'i slad du chu mig de nyid cher brus nas sku'i mgrin pa man chu nang du zhugs te rdo rje'i skyil dkrung brten par bcas nas
ting nge 'dzin la bzhugs pas/ de ma thag char gyi rgyun drag por bab pas sne gdong zam mo che sham chus non pa byung zhing skye dgu rnams dbugs dbyung bar mdzad  pa dang
/ 'phan yul rgyal gyi phu'i srin lung na gla ba shing gi nags tshal chen po klu bdud gdug pa can chags pas yul phyogs de'i mna' sa byed pa/ de nas shing yog pa tsam khyer
na'ang shu thor 'byung ba zhig yod pa mkhar rtse ba la blangs pa na/ lha 'dres bdag tu bzung pa yin pas/ klu de nyid la slong bar mdzod cig pa'i zhu lan byung bas/ shing
sdong rnams kyi nang nas/ che ba ciggcig gi gam du chu mig bskyil/ klu khang brtsigs/ klu gter bcug /sa phyogs de'i klu thams cad spyan drangs nas rten de la bzhugs par
gsol te bka' bskos/ shing gzhan rnams blangs pas klu chen po de rnams kyis gus pa dang bcas te phul ba bzhin shing bcad pa na/ lce gnyis smra ba dag gis mkhar rtser snyan
brgyangs nas yul gyi bdag po la gnod 'tshe 'byung srid pa dang lung pa la ser ba byung dogs pa sogs kyi skyon nad bkod de shing rnams mi 'dren par gsol ba na/ bdag nyid
chen po 'dis lo gsum gyi rin la mkhar rtse ba'i zhal ngo gang yod kyi sku 'og gii khag

dang rgyal lung par ser ba mi 'byung ba'i khag bzhes te phyag rtags gnang / zhal ngo rnams la bsrung ba'i 'khor los rdo rje'i go cha brtsanbtsan po dkon/ rgyal gyi ri rnams
su ser 'thos bskor nas shing de rnams drangs te gzims khang 'og gi nyi thog man gyi shing cha mtha' dag gla ba shing 'ba' zhig la mdzad pas/ mkhar rtse ba'i zhal ngo la
de nas lo bdun gyi bar grongs chad ma byung zhing / dus phyis nang so nam legs pas ser mtho cig la nang na ci 'dug gzigs pa'i phyir gshig pa'i rkyen gyis ser ba cung zad
tsam shor ba ma gtogs/ de yan du mi thog gi ring lo mang po'i bar la rgyal gyi lung par ser ba bya ba ming tsam du bas pa'i bka' drin brtsalbstsal ba dang / lug lo'i chu
mor cher grags pa rgyal khams mang po chu'i 'jigs pas gya nyes par byas pa'i lo/ skyid chu sngon mo 'dam rdzab nag po'i ral pa gzings shing drag tu 'brub  pa'i 'ur sgra dang
/ rba rlabs rab tu g.yo bas gyen du ldang zhing chu'i sbud kyis ljon shing chen po rnams kyang rtsa ba nas 'don la/ rdo dang bseg ma rnams ni skad cig gis gtor/ rags
dang khang pa rnams kyang tshal bar bshig /ne'u bsing shin tu mdzes pa dag kyang thar thor du bcom nas gram par 'gyur ba'i 'jigs pa dang bcas pas/ lho rags kyi bres las 'das
te/ skor lam dang khrom 'du ba'i yul sa mtha' dag chab kyikyis gang nas/ gtsug lag khang chen po'i nang du gtsang chab shor la nye ba sogs/ lha sa chab kyis 'jig pa la
thug nas ci bya'i gtol dang bral bar gyur pa la/ bdag nyid chen po 'di la skyabs zhus pa na/ lho rags kyi thog tu thag shas re tsam du tho re mdzad pa la/ ma hA ka la chu
bsgyur zer ba'i yi ge re 'dogs par mdzad pa'i

mod nyid du bres las 'das pa'i chu rnams je chung la song zhing / de nub nas skyi chu lho phyogs su 'gyur te/ lha sa chu'i 'jigs pa las skyob par mdzad pa dang / nA lendra'i
dbyar chos kyi dus la sogs par sbyin pa'i bdag po nad gyis nyen pa'i skyabs gnas su spyan 'dren pa na/ nyin mo'i gsung chos mi 'chag par brtsalbstsal nas/ mtshan mo nad
pa la sogs pa'i skyabs mdzad par thegs pas/ lan cig gi tshe char mun rab tu 'thibs pas lam gyi 'phro stor nas dpon slob pa g.yang chen po la zags su nye bar gyur pas/ chos
skyong la 'bod par mdzad ma thag nam mkha' nas gza' bdud chen po sa la babs pa'i 'od kyis lam snang bar mdzad nas ci bde bar byon pa dang / bying bas gam pa rdzong 'dzin
dus/ gong dkar nas skor 'bebs dang gtor rgyag sogs kyis rdzong ba nyams nyes shing / rdzong bsrungs pa phal cher rims nad kyis gtses pas 'gul mi shes pa ltar gyur pa na/
bdag nyid chen po 'di'i bzhugs gding zhig yod pa gzims chung gi sgo la bkab pas/ sgo de'i nang du gnas pa'i dpon g.yog lnga kho na la nad des  ma tshugs pas/ na ma 'don
pa sogs grub ste rdzong pa thams cad srog gi 'jigs pa las skyob par mdzad pa dang mkha' reg slob dpon pa dpon g.yog la/ gnas bdag dga' ba dpal gyis gnod 'tshe chen po byung
ba'i dus/ bdag nyid chen po 'di spyan drangs pa na sngon rtagsstag rtse rdzong du dam la btags pa'i dam tshig bsgrags te bka' shog springs yig du bkod pa lha rten la
btags pas/ de ma thag tu rkyen las grol ba dang / smyug la rdzong du 'byung po'i cho 'phrul chen pos rtsen pa la bdag nyid chen po 'dis drag po'i sbyin sreg mdzad pas/ mi
ma yin dngangs

pa'i skad ngan mi mang pos thos pa byung zhing / de phyin du 'tshe ba de rnams zhi bar mdzad pa dang / gong dkar du nang so shes rab pa rgya 'dre'i gnod pas gtses nas gsung
dig cing / sku srog la thug tu nye ba na/ bdag nyid chen po 'dis byin brlabs mdzad ma thag dngangs ba dang bcas pas rang nyid kyi skye rgyud sogs gsal bar smras te 'gyod
tshangs dang bcas nas/ de phyin du phyag mdud thogs so cog la gnod pa mi byed pa'i khas len phul te phyir dengs par mdzad pa dang / gling gi grwa pa gnyis kyis bka' bcag
pa la rmi lam ngan pa mthong nas gung ston nam mkha' rgyal po la skyabs zhus te bzang tshe rir bsrung bzlog gi mtshams la bsdad pa'i dus su/ de gnyis ka'i nyams snang la
mi nag po dung long btags pa zhig gis bcings nas dbang med du khrid pa'i snang bas dngangs skrag gi ngang du gnyis ka sgo la'i rtser sleb dus/ rlung sir bu'i ngad kyis btab
pa dang / tho rangs kyi skar ma mthong bas rkyen byas nas gnyid sad pa ltar dran pa rnyed pa na/ chos skyong gi cho 'phrul du yid ches te/ bdag nyid chen po 'di'i zhabs
la gtugs nas bka' ji lta ba bzhin sgrubsbsgrubs pa dang / snel pa'i dmag chen rnams mkhar rtse ba'i thog tu bskul ba'i lam sgo la la btod par brtsams te/ de'i lam zhor
la nA lendra'i chos kyi sde 'di  la yang mtho mtsham'tsham pa'i gros ngan zer ba bdag nyid chen po 'dis mkhyen te/ rdo rje'i chos skyong pa rnams la 'phrin las bskul bas/
dpung chen rdog bder sleb pa'i nub mo/ byi ba'i tshogs kyis khrab rgyun mtha' dag zos nas/ khrab phal che ba byang bu 'ba' zhig tu sil mar gyur la/ go mtshon gzhan rnams
kyang phal cher nyams par byas pas/ thugs rtog zos

nas mo cha byas dus mkha' 'gro chos skyong gi cho 'phrul du shes te bzod gsol phul zhing phyir log pas/ 'phan yul lung pa dmag gi 'jigs pa las bskyabbskyabs par mdzad pa dang
/ bdag chen mthu stobs dbang phyug glang thang nas spyan drangs pa'i tshe lam 'bras lha khang gi sgo rgyab kyi bris sku gzigs ma thag mdang mi nag po dung long thogs pa
dang / a tsa ra de 'dra byung nas sang nged can du phebs dgos zer ba byung ba chos skyong gi gsun ma yin par 'dug /da lta mgon khang du 'byon pa yin gsung nas/ ja sun gcig
gi rjes su gral nas bzhengs te mgon khang phyi ma'i gnyen mgon zhal yongs rdzogs gtso 'khor gyi bris sku gzigs pa na/ chos skyong 'di la nga smyon pa lta bur 'dod kyang
/ nga las kyang khyod smyo bar 'dug cing / chos skyong gis kyang nged can du 'ong dgos shes sogs khyed kyi bran byed par 'dug pas/ da lta chos skyong gi drung 'di nyid
du rjes su gnang ba thugs la 'dogs par 'tshal zhes gsol ba 'debs par mdzad pa'i bzhed pa de nyid du bskang bas chos skyong dngos kyi thugs 'dun 'khrungs pa nas bzung / bka'
brgyad dbang mo che la sogs pa gsar rnying gi chos mang du gsan pas/ dpon slob pha ma bu tsha lta bu'i thugs yid cig tu 'dres pa'i ngang nas sku rtsed kyi tshul du/ bdag
chen gyis thog 'bebs par mdzad/ zhal snga nas bsrung bar mdzad pa la/ bdag chen thugs dam la bzhugs pa'i mod nyid du/ nam mkha'i mdangs ni dmar nag tu gyur/ dud sprin
rab tu 'khrugs pas ni bar  snang gang / glog gi 'oda'akhrug pa ni me'i tsha tsha ltar 'khrug /'brug gi nga ro drag por sgrog pa ni gnam ral ba ltar thug chom dang 'ur sgras
rna ba 'bigs par byed pa

sogs/ /'jigs su rung ba'i cho 'phrul dang bcas pas/ gnam lcags drag po 'bab par gzas pa'i tshe/ bdag nyid chen po 'dis ting nge 'dzin zab mo las ma g.yos bzhin du drag sngags
sgrog cing phyag g.yas pa'i sdigs 'dzub kyis ded pas/ 'di nyid du 'bab par brtsams pa'i gnam lcags kyi thog de rnams byang gi phyogs su bros nas/ dpag tshad mang po 'das
pa'i pha rol du song ba dang / klu gong ba'i mi ngo rnams gang du phyin pa'i sa phyogs su rgyal po rjes su 'brangs nas/ sgab 'drer gyur pa na/ bdag nyid chen po 'di la
tshar gcod par gsol ba btab pas/ drag po'i sbyin sreg gis sdigs par mdzad nas bskrad pas/ re zhig bar la ri bo dge ldan gyi rgyab ri'i mgul du gnas bcas te 'dug pa las/
lan ciggcig chos rje kun bkras pa'i nyer gnas la/ ban gzugs gdong thams cad mes tshig pa'i shu thor gyis gang ba zhig tu dngos su bstan nas/ sbyin sreg gis tshig pa sogs
sngon gyis lo brgyusrgyus rnams brjod de/ rang gnas su log chog pa'i zhus snar sbran pa las/ teng nge 'dzin glod nas sngar mal du gnas su bcug pa'i rjes su/ btsan dgon phyogs
su 'grul byed pa'i grwa pa 'ga' zhig la gnod tshe'tshe byas pa na/ 'byung po de la thugs brtse bas ting nge 'dzin gyi ngang nas de'i gnas su gshegs te/ rten sbyar pa'i
sdong po shin tu che ba zhig yod pa sku chos kyis bcings nas 'bros pa'i skabs dang bral bar mdzad de/ slar yang de'i bran du gtogs pa gdug cing rtsub pa'i sems 'chang
ba srid pa gsum gyi 'jig rten gyi khams na yod do cog sngags dang / phyag rgya dang / ting nge 'dzin gyis dbang med du bkug nas rten de la bstim ste/ sbyar sdong la sta re
bsnam

zhing bcad pas/ sems  med pa'i shing las kyang khrag rgyun 'dzag pa dang / skad ngan sna tshogs pa bsgrogbsgrags pa sogs der 'dus pa mtha' dag gis dngos su rig pa'i cho 'phrul
dang bcas te mi ma yin 'khor dang bcas pa'i rnam par shes pa mi skyod pa'i zhing khams su bsgral nas/ de la phan 'dogs par mdzad pas/ sems can mang po klu gong rgyal
po'i gnod 'tshe las skyob par mdzad pa dang / sne'u gdong du gong ma grags pa rgyal mtshan sku gshegs khar paNDita sangs rgyas bzang po'i ming thogs pa'i mi ma yin stobs
chen po zhig gis btab pa la sngags 'chang chen po shAkya dpal la sogs pa'i rig sngags kyi dbang phyug shin du mang po'ang / ci bya'i gtol ma rnyed pas/ mthu stobs kyi bdag
nyid chen po 'di spyan drangs pa'i tshe/ mi ma yin des/ sku 'khor ba rnams kyi yid bsgyur nas/ dngos su mjal bar rung ngam gyi ju thig dor ba na/ mi mjal ba bzang ba'i
mdud pa babs pas/ re zhig ltag leb du sku rim gyi mdos gtor bsgrubsgrub cing bzhugs pa'i tshe/ dmigs yul gyi sku srog la bar gcod byung zin pa'i mtshan ma gsal po shar bas/
phyir thegs pa'i zhu ba sgor dus/ mi thegs pa'i zhu ba 'ba' zhig las mtha' gsal por ma byung ba la thugs dam gyi mtshan ma log pa sogs gsungs pas/ sku dngos kyi byin brlabs
la phebs dgos pa'i zhu nan byung pa na/ sku srog la 'thung du mi 'dug pa'i bka' stsal gsal bar gnang kyangyang / zhu nan ma zlog pas/ byin brlabs mdzad par thegs pa
na/ zhal mjal ma thag mi ma yin chen po de dngos su brlams te/ rab tu dngangs pa dang bcas pas cal col mang du smra zhing gting

nas 'tshubs pa'i spyod pa ston pa la/ drag sngags dang ting nge 'dzin gyis gzir bas des kyang ches shin tu dngangs shing skrag pas skad ngan mu cor smra bzhin pa'i ngang nas/
kho nyid kyi skye rgyud sngar byas da 'byung sogs dang/	zag bcas kyi mngon par shes  pa'i rtsal gyis 'das pa'i dus kyi gtam rgyud mang po dang / ma 'ongs pa na 'byung
ba'i tshul mang po lung bstan pa rnams yi ger bris pa'i shog dril deng sang kyang rtse nyid na yod skad/ de ltar bca'ca co'i gtam mang pos mtshams sbyar nas slar gsol ba/
dam pa khyed thog mar phebs dus sku srog lhag ma cung zad tsam yod na'ang / sku 'khor ba rnams la ju thig 'dor du bcug ste de'i mdud pa bdag gis bsgyur nas/ sku srog gi
lhag bcad tshar bas/ da ni sangs rgyas stong byon kyang / 'tsho ba'i thabs med/ phyags phyir las sna 'dzin pa 'di dang 'di zhes bya ba rnams khrid de 'gro zhes zer ba na/
der 'dus pa kun skrag ste gdong 'chi ma dang bcas nas bdag nyid chen po 'di la skyabs zhus pa na/ slar yang gnad la gzir bas/ de'i tshab du rgya gar nag sogs yul che ge
mo'i rgyal po ming 'di skad bya ba tshe thar la gtong zhes sogs dang sngar srog gcad ma tshar ba'i sku 'khor rnams 'jog pa khas blangs/ gzhan yang dam pa 'di la skyabs 'cha'
ba mtha' dag la gnod 'tshe mi byed pa'i mna' bor nas/ bcos ma ma yin pa'i gdung shugs kyis zhu don smre sngags su 'bul ba sogs nyams nyes shing thabs bral ba'i tshul
rnams gong ma dpon nyid kyis sngon byas ba'i las smin par dgongs te/ snga thog phan thogs srid pa tsam yin 'dug kyang / sngon kyi 'phen pa'i dbang

las thal tshar 'dug pa'i tshul/ mngon sum pa 'di nyid yin na/ sku'i srog la 'thung ba'i thabs rgyal bas kyang mi mkhyen par 'dug /deng ni mi ma yin chen po nyid yin gyis mi'i
rnam pa tsam du bas mod/ da lta'i 'di nyid bzhugs par 'dod na/ 'byung po de bcing bas bcings pa nyid kyis de ma dkrol gyi bar du gnas pa nyid do/ /de lta mod kyis/ "'byung
po dag la dpon du bsam pa ni 'khrul ba bas kyang nying 'khrul te/ des na mi ma yin/ 'di bskrad nas/ yun cung zad tsam mi nyid du bzhugs par 'dod dam 'dem kha gyis shig"
/ces  bka' stsal pas/ rjes ma'i don de nyid la gsol ba btab pa'i ngor/ 'byung po de la gtor ma gnang nas bka' bsgos te/ srin 'dzub la bcings pa'i phyag mdud dkrol bas/
de ma thag tu 'byung po de phyir dengs nas thugs rig gsal zhing rnal du gnas pas/ zhag gnyis gsum tsam du bka' gros gnang 'os dang / bka' chems 'jog pa sogs kyang mdzad/
de bas kyang 'jig rten phyi ma'i don gal che bar dgongs te/ rigs kyi bsnyems pa dang mngon pa'i nga rgyal dor nas bdag nyid chen po 'di'i zhabs la gtugs te/ ngan song sbyong
ba kun rig gi dbang bskur ba dang / gong du 'pho ba'i gdams pa la sogs pas rjes su bzung nas/ phan bde'i bka' drin yang dag par stsal ba sogs pa ni snang srid ma lus
pa la dbang bsgyur bar nus pa'i rtags so/ /gang gi zhal nas hU~M zhes brjod tsam gyis/ /dregs pa'i gtso bo mtha' dag dngangs byed cing / /phaT kyi sgra yis srid gsum bsgrol
mdzad pa/ /gsang ba'i bdag po yang 'dir byon nam ci/ /mthu stobs rdo rje'i me char drag po yis/ /stong phrag bgegs kyi tshogs rnams bsreg mdzad kyang / /

'gro kun thugs rje'i char gyis rab tu bsil/ /zhi ba'i bde la 'god pa'i skal bzangs brtsalbzang bstsal/ /khyod thugs snying rje chen po'i rang gdangs las/ /bgegs 'dul khro tshogs
mang po'i 'phro 'du yis/ /gnyis snang srid pa'i 'ching ba rab bkrol nas/ /'gro kun bde ba chen po'i gling du bsgral/ /de dag ni mthu stobs kyi rdzu 'phrul mngon par
'du mdzad pa'i tshul che long tsam brjod pa'i gtam gyi rba rlabs gyen du bskyod pa'i rim pa'o// //	mkhyen yon gyis thugs rgyud yongs su rdzogs te rjes dpag gi rtags mngon
du gyur pa'i gtam/de ltar 'jig rten pa dang rjes su 'thunmthun pa'i cho 'phrul sna tshogs pa mngon par 'du mdzad pa tsam du ma zad/ sa dang lam gyi yon tan dpag tu med
pa thugs la 'khrungs shing / grub pa'i rtags kyang mang du ston par mdzad de/ sku gzhon nu'i dus kyi rnam par thar pa smos pa rnams ni theg  pa chen por rigs sad pa'i rtags
dang / g.yu mtsho'i kha la sogs par mi zas la ma rten par yun ring du bzhugs kyang / sku lus rab tu rtas shing / thugs dam rin po che gong du 'phel ba la sogs pa ni/ kham
gyi zas la chags pa dang bral ba'i bsam gtan gyi ting nge 'dzin mngon du gyur ba'i rtags dang / lugs gnyis kyi mdzad pa gang la spyod kyang thos bsam sgom gsum las cung
zad kyang ma g.yos par spyod pas lus sems shin sbyangs kyi bde ba thob pa ni dkon mchog mngon par rtogs pa thob pa'i rtags dang / rdzu 'phrul 'du mdzad pa'i tshul gong
du smos pa rnams dang dgon gnas rab tu mang po btab cing / rten gsum 'dzam bu'i gling du ya mtshan che ba rnams bzhengs pa'i tshe na'ang 'bad rtsol la ma ltos par ting nge
'dzin gyi ngang mi g.yo bar 'grub pa dang / dus nam yang 'chad rtsod rtsom gsum dang

thugs dam 'chag med kyi rim pa las g.yos mi srid par gzhan don rgya cher 'grub pa la sogs pa ni/ rdzu 'phrul la mnga' brnyes pa'i rtags dang / chos kyi rje go bo rab 'byams
pas gtsang phyogs la slob gnyer la 'gro bar zhus pa na/ ma 'ongs pa mkhyen te/ da res bar chad cung zad 'byung srid pa 'dug sos ka song zhes bka' stsal ba la/ da res rang
phyin chog pa'i zhu ba nan gyis byung dus/ dbu zhwa zhig gnang nas/ cis kyang 'gro na 'di gyon lasnas song 'dis phan thogs pa yin zhes gsung ba'i tshe/ dbu zhabs kyi thil
la reg pa'i smon lam btab/ zla bo med par bong bu zhig la ja gnyis bkal nas song bas/ se ru dkar khung du bong khal log pa la 'jus pas ma thub par mi bong khal gsum chu
'khris su lhung nas ci bya'i gtol bral ba'i skabs su/ dbu zhwa zhwa ser de gtsang po'i gzhung la khyer byung ba las yar la 'gro ba'i 'grul pa dag gis mthong nas/ zhwa 'di
gyon mi de chu nang na zags yod par gdon mi za bas/ de la phan par bya'o zhes gleng bzhin par 'ongs pas/ mi bong  rnams zags pa'i rjes de rig nas bltas pas/ mi bong gnyis
chu'i 'khris phyed nub tsam na ma shi bar 'dug pa mthong nas thag pa'i zhur la drangs/ chu 'khris nas thag pa gang gi tshad tsam na pha bong zhig la ja sig gnyis po chu'i
rlabs kyis khal bkal ba ltar byas 'dug pa la zhags pa 'phangs nas bton pas ma nyams par thon to/ /'bras yul skyed mos tshal du btol bas/ kun mkhyen go bo rab 'byam'byams
pa zhes snyan pa'i grags pa srid gsum du g.yo ba 'di lta bu byung ngo / /de'i tshe dbu zhwa de med na chu nang du khyag drir 'chi ba las gzhan pa'i thabs mi 'dug /khyed
kyi a khu

de la mngon mkhyen ya mtshan can mnga' ba yin/ gsung ba rje nyid las dngos su thos pa dang / gzhan grwa bu slob dang / yon bdag sogs la mngon mkhyen yin par mi gsung kyangyang
/ ma 'ongs pa'i spang blang ji ltar lung bstan pa bzhin thog tu babs pa mang po byung ba la sogs pa rnams ni/ mngon par shes pa thogs med du mnga' ba'i rtags dang / char
pa 'bebs gcod dang / sad ser thog gsum bsrung ba la 'bad rtsol mi dgos par thugs 'dun gtad pa tsam gyis don 'grub pa dang / byang gi dbrog dkar brag phug tu thugs dam
la bzhugs dus brag la phyag gson pa'i rjes gsal bar dod pa byung zhing / phugs gsar nas rgyal gyi rtsibs ri la thegs pa'i lam du chibs thog nas lhung tshul bstan pa'i sar
shin du sra ba'i rdo ba la zhabs gnyis ka nub pa'i rjes gsal bar dod pa dang / seng ge phug na rdo la zhabs g.yas pa'i rjes gsal bar dod pa gnyis yod pa la sogs pa rnams
ni 'byung ba la rang dbang thob cing gnas lugs mngon du gyur pa'i rtags dang / longs spyod mi zad pa nam mkha'i mdzod la mnga' brnyes pas/ ci tsam spyad kyang zad mi shes
shing / 'gro ba mi dang mi ma yin pa thams cad kyis bka' nyan zhing gsung bsgrubs nas/ dgos dgu cog lhun grub tu 'byung ba ni/ snang srid dbang du 'dus  pa'i rtags dang
/ gzugs la sogs pa'i chos thams cad la mngon zhen log par mngon sum gyis grub pa dang / me dang chu la sogs pa 'byung ba'i gnod pa dang / 'byung po'i gnod pas gtses pa
mang po zhi bar gyur cig pa'i gsung byon pa tsam gyis gnod pa de dag zhi nus pa'i bden tshig grub pa dang / gnyid rmugs sogs sgrib pa lnga dang nam yang 'grogs mi srid pa
dang / tsA ri nas phyir

phebs pa tshun sku la shig sro sogs srin bu'i rigs 'ga' yang mi mnga' bar kun la grags pa dang / sbyin pa la 'ga' zhing ser sna cung zad kyang mi mnga' ba dang / dus rtag tu
rgyal ba dgyes pa'i mdzad spyod las gzhan du mi brnyel ba dang / byang chub kyi sems brtan pa rkyen gyis mi 'phrogs pa dang / sku la grib ma mi mnga' bar nges pa rnyed
pa'i bka' bcu pa sangs rgyas dpal gyis/ bdag nyid chen po 'di'i sku lus la me mar dang nyi ma la sogs pa'i mdangs kyis phog pa'i tshe/ gzhan la bstan nas yid ches par byas
pa la sogs pa ni/ bla med rdzogs pa'i byang chub las phyir mi ldog pa'i rtags dang / gsen dgon du sku mtshams la bzhugs dus gcung po nam mkha' rgyal mtshan pa la/ nged
la sa thob pa'i yon tan gyi cha cung zad kyang med rung / mdang sang rmi lam gyi mtshan ma mthong ba rnams ni sa thob pa'i rtags 'ba' zhig yang nas yang du byung / gsung
ba lan 'ga' zhig phebs pa dang / rjes su mthun par/ gzhi thams cad la gya gyu med pa'i bsam pa dang / nyes spyod las ldog cing bla med rdzogs byang bsgrub pa'i gegs ma lus
pa spong ba'i tshul khrims rnam par dag pa dang / dam pa'i chos gsan pa la ngoms chog mi mnga' zhing / ting nge 'dzin dang rdzu 'phrul gyis sangs rgyas mang po la chos
gsan pa'i tshig don thugs su chud de/ mkhas rlom gzhan gyi rna ba'i spyod yul du ma gyur pa'i gsung rab shin tu mang po mkhyen pa dang / rang gi don dang dman pa yid la byed
pas rnam par dben pa'i dgon  pa 'ba' zhig tu bzhugs pa dang / 'dris pa dang 'khren pa mi mnga' bas sku skye ba snga ma rnams su rdzus te skye ba'i tshul mang du bstan
pa dang / pha rol tu phyin pa la spyod cing nyan rang gi sa la

mngon par mi dgesdgyes pa dang / bdag tu 'dzin pa la sogs cung zad kyang mi mnga' zhing / rnam thar sgo gsum gyi ting nge 'dzin la dbang 'byor pa sogs/ sa dang po nas bdun
pa'i bar gyi yongs sbyong gi rtags rnams kyang gsal bar mnga'/ gzhan dag gis bskal par 'bad kyang 'grub mi srid pa'i bstan pa dang sems can gyi don rlabs po che bsgrub pa
la bar du gcod pa'i mtshan ma tsam yang mi mnga' bar bde blag tu 'grub pa rnams ni lha'i bu'i bdud bcom pa'i rtags dang / las ngan pa la rtag par spyod pa dag gis/ dug gi
sbyor ba zhus pas cung zad mnyel ba lan gsum gyi bar du/ sman pa la ma ltos par thugs dam kho na'i stobs kyis snyun las grol par mdzad pa sogs ni nang du dug gsum bcom
pa'i dbang las te nyon mongs pa'i bdud bcom pa'i rtags dang / 'chi ba med pa'i rig 'dzin mngon du mdzad nas dag pa'i zhing rnams su rdzu 'phrul gyi rnam par rol pa'i ngang
las sprul pa'i sku rgyun mi 'chad du 'byon par mdzad pa ni 'chi bdag gi bdud bcom pa'i rtags dang / gzhan snang la so so skye bo'i tshul 'dzin kyang 'ja' lus brnyes pa
la sogs pa'i gsang ba'i rnam thar rnams ni phung po'i bdud bcom pa'i rtags dang / dus phyis nyin mo'i thun mtshams 'ga' zhig tu gzhan snang la rnal mchog cung zad tsam mdzad
pa ltar snang kyangyang mtshan mo rnal ba su zhig gis kyang ma tshor ba la sogs pa ni ma rig pa'i gnyid las sangs pa'i rtags dang / rnam grol don du gnyer ba rnams la
nye bar mkho ba'i don mi mkhyen pa 'ga' yang mi mnga' ba ni shes bya la blo gros rgyas pa'i rtags dang / 'bad rtsol med par bstan pa dang sems can gyi phan bde rgya chen
po shugs kyis 'grub pa ni/ khyab pa dang

rtag pa'i bdag  nyid can gyi 'phrin las lhun gyis grub pa'i rtags so/ /rgya chen lung gi chu klung 'khyil ba'i mtsho/ /dngos stobs rigs pa'i rba rlabs g.yo ba der/ /thos bsam
sgom pa'i bang rim mtho ldan pa/ /thub bstan gser gyi ri dbang mthon po'i rtser/ /ting 'dzin sgo brgya 'byed pa'i gzhal med khang / /rnal 'byor bzhi yi ba gam btod pa
der/ /snyoms 'jug rnam dgu'i gdan khri yangs pa la/ /g.yo med rdo rje'i skyil dkrung brtan por bcas/ /ngo mtshar mdzad pa'i spyan stong rab phye nas/ /nges don rtogs pa'i
rdo rje cher gdengs pas/ /lha min bdud las rgyal ba khyod lags so/ /de dag ni yon tan gyi chos mang pos thugs rgyud yongs su gtams pa rjes su dpag par byed pa'i rtags mngon
du gyur pa'i tshul che long tsam brjod pa'i gtam gyi rba rlabs gyen du bskyod pa'i rim pa'o/ /'chad pa'i stobs kyis gdul bya'i pad tshal rgyas par mdzad pa'i gtam/de
ltar thos bsam sgom gsum gyis rang don mthar phyin nas gzhan gyi don rgya chen po mdzad pa'i tshul yang / /thog mar bshad pa nyin mor byed pa'i dga' ston gyis skal ldan gyi
slob ma rnams la yang dag pa'i lam snang bar mdzad pa'i tshul brjod par bya ste/ dgung lo bcu brgyad bzhes pa shing mo lug gi lo'i dbyar chos kyi thog tu/ dpal gsang phu
ne'u thog rdo rje'i gdan gnyis par grags pa'i chos kyi grwa chen po'i 'chad nyan par mnga' gsol te/ mthong smon grwa tshang gi chos ston par gser gyi khri la zhabs kyi
padmo rnam par bkod cing / 'jam dbyangs dkon mchog bzang po'i sras kyi thu bor bzung nas / yum shes rab kyi pha rol tu phyin ma 'bum mthong smon dang / de gang du bzhugs
pa'i gnas gzims khang thongmthong smon gyis thog drangs/ dam pa de nyid kyi mchod pa'i rten dang / nye bar spyad pa'i longs spyod dang grwa bu slob la sogs pa dbang ris

su yod do cog brtsalbstsal ba na/ bdag rkyen du mdzad nas cha dgon phug pa la sogs par 'chad nyan kho na la brtun pa mi lhod pas klog pa'i grwa las gzhan  du mi 'chel ba'i
go bzhes te/ lasla stod lho byang nas dwags kong gi bar stod smad yan phyin mtha' dag tu chos bar la bteg nas/ dam pa'i chos klog pa kho na lhur mdzad pa las/ bu slob kyi
'du ba rgya mtsho lta bur 'phel zhing / phal che ba gzhan don nus pa'i dge ba'i bshes gnyen brlabsrlabs po che sha stag du tshar bas/ bstan pa la phan pa dpag tu med pa
mdzad cing / dus phyis rong stong thams cad mkhyen pa gnas nges med du 'chad nyan mdzad pa'i zur chos pa'ang yun ring du mdzad de/ rigs lnga lha khang dang / srin po ri/
chu shul gnas/ byang chub gling / do ma shel grong / bod kyi ri bo rtse lnga'i mgul la sogs pa rnams dang / snye phu shug gseb/ bsam yas/ grwa thang / bying / bya sa/ thang
po che/ khra 'brug /rtses thang / sne gdong / rgyal bzang la sogs pa rnams dang / phan yul gyi gro sa/ nyan po/ skam dgon/ mkhar rtse/ glang thang / rgyal lha khang /
grab kyi phu mda' la sogs pa dang / lo/ bya yul/ spangs sa/ rgya stengs/ e waM gas dbu ru stod kyi sa'i cha rnams dang / dwags por snang grum lung phu mda'/ sgam po/ lo rlan
sogs su lan mang du phyags phebs te/ chos kyi 'khor lo bskor zhing / gzhan yang yar klungs stod smad/ skyid g.yor/ dbus ri/ dbur phan sogs gnas gcig tu ma nges pa'i yul
gru mang por chos kyi dga' ston brtsal lobstsal to/ /de ltar rnam par dkar ba'i 'phrin las chen po'i ngang nyid du/ shri nA lendra'i chos grwa chen po'i gzhi things rjes/
dgung lo bzhi bcu zhe lnga bzhes pa/ chu pho khyi lo'i dbyar chos

kyi thog tu/ kun mkhyen rong po nyid kyis rgyal tshab dam par mnga' gsol nas/ gdan sar bskos te/ dpal nA lendra'i chos sder gtogs so cog gi gtsug gi nor bur gyur la/ de dag
gi bar skabs su lho pa khri dpon gyis la stod lhor spyan drangs nas shel dkar chos sde'i tshogs  pa la chos kyi 'khor lo rgya chen po bskor zhing / phugs gsar dbyar chos
bar phyi thos bsam rgya chen po 'byung ba'i srol btod par mdzad pa dang / chos kyi rje mkhas grub dge legs dpal bas/ rgyangs rtse chos sde'i gdan sa skyur nas yon mchod
kha rgyas mdzad pa na/ khong bas lhag pa bdag nyid chen po 'di 'ba' zhig tu bsams nas gdan sa mdzad par gsol ba btab pa la/ kun mkhyen rong po'i bka' ma chog pas gdan sar
ma bzhugs kyang / dpal 'khor bde chen gyi 'dus pa chen po'i tshogs la chos kyi 'khor lo yun ring du bskor zhing / rin spungs nang so dpal rin pas gsung chos zhur bar spyan
drangs pa'i zhor las byams chen gyi tshogs su yang chos kyi 'khor lo bskor bar mdzad/ hentu chen po kun dga' rgyal mtshan pas spyan drangs nas/ sngon dga' chos sde'i dge
'dun gyi tshogs la chos kyi 'khor lo bskor ba yang lan mang du mdzad/ mthong smon gzims khang gi zhig sos la phyags phab pa'i dus la sogs pa skabs mang por/ gsang phu'i
tshogs pa la'ang chos kyi 'khor lo rgya chen po bskor bar mdzad la/ sne gdong du phebs dus la sogs par/ spu gu do grwa tshang gi chos khri dmar po'i thog nas rtses thang
gi 'dus pa chen po'i tshogs la chos kyi 'khor lo bskor ba yang lan mang du mdzad/ bsam yas kyi yu 'brog chos

khri la bzhugs nas tshogs chos kyang lan mang du gsungs/ khyad par sku 'da' khar snye thang 'or du gsang phu'i gdan sa pa rnam gnyis kyis thog drangs/ 'dus pa'i dge 'dun ni
stong dang bzhi brgya tsam/ gzhung chos kyi dpe 'grems rangyang kyang bdun brgya la nye ba tsam tshogs pa la/ mdo sde dang rgyud sde dang bstanabacos kyi gzhung chen mor
gtogs pa dang bcas pa pod chen nyi shu rtsa lnga'i gzhung chos sbrel nas gnang / srubs bar rnams su gsung ngag rin po che lam 'bras bu dang bcas pa'i khrid dang / zab lam
dpal ldan nA ro pa chen po'i chos drug  gi khrid dang / rnal 'byor yan lag drug pa'i khrid la sogs pa khrid bka' mi 'dra ba bdun brtsalbstsal bas zhag re chos thun sum
cu rtsa ciggcig re skyar chos dang bcas pa gnang / mtshan mo'i cha la dbang bskur rjes gnang sogs gang la gang mtshams pa'i chos kyi 'khor lo rgyun mi chad du bskor bar mdzad
pa rnams ni/ TIka gzhung bshad pa nyams len dang bcas pa thugs kho na nas gsungs shing / de'i ring la phyag dper gtogs pa yi ge ni gcig kyang gzigs pa lta ga la zhig
/sku'i nye logs tsam du yang mi bzhugs pas/ thams cad tshig mthun par mi brjed pa'i gzungs mnga' bar kha tshon gcod la/ phyogs dang phyogs rnams su ni rje btsun 'jam dpa'i
dbyangs dang dus nam yang mi 'bral bas na rje btsun gyis gsungs pa nyid la rjes zlos mdzad par gor ma chag go /zhes gleng bar gyur to/ /mdor na dgung lo bcwo brgyad pa
nas drug cu rtsa gcig pa'i bar du/ mdo rgyud bstan bcos man ngag rig gnas la sogs pa/ bod gangs can na bzhugs pa'i dam pa'i chos yin no cog gsungs nas/ bstan pa la phyag

rjes rgya cher mdzad do/ /'bum phrag gzhung gis mdzes pa'i mgrin pa nas/ /nges don sbrang rtsis myos pa'i glu dbyangs mkhan/ /gsung rab 'dab brgya g.yo ba'i skyed tshal du/
/legs bshad snyan pa'i dar dir sgrog la mkhas/ /gang khyod shes bya'i mkha' la thogs med rgyu/ /lung rigs mngar ba'i bcud kyis lus rgyas pa/ /shes ldan rna bar skyugs pa'i
chos kyi gtam/ /sbrang rtsi'i dog pas gangs can ma lus gang / /dam chos 'chad la mkhas pa'i nyi ma ni/ /gnas lnga rig pa'i mkha' la shar ba'i tshe/ /blo ldan blo yi pad
tshal kha phye nas/ /rnam spyod 'dzum pa'i ge sar rgod par mdzad/ /legs bshad nyin mor byed pa shar ba na/ /log smra'i bya tshogs lkugs par byas nas kyang / /mi shes mun
pa sel bar mdzad yod kyis/ /ye shes snang gsal long cigzhig skal ldan kyai/ /List of Disciplesde  ltar bshad pa'i dga' ston gyis skal ba dang ldan pa'i gdul bya grangs
med pa bla na med pa'i byang chub kyi lam la 'god par mdzad de bdag chen 'jam dbyangs pa dang / mthu stobs dbang phyug la sogs pa sa skya 'khon gyi gdung rgyud rnams dang
/ gong ma grags pa rgyal mtshan dang / spyan snga rin po che ngag gi dbang po sogs lha gzigs rlangs kyi gdung rgyud rnams dang / gzhan yang 'bri stag gi zhal ngo sogs dbus
gtsang gi che btsan mang po gsung chos kyi bdud rtsis tshim par mdzad/ dbu zhwa bla ma nam mkha' rgyal mtshan la sogs pa rgyal mo rong dang / rtsong kha'i yul gyi che
gnyan btsun gsum dpag tu med pa dang / lha 'bri shes rab rdo rje ba sogs rab sgang gi che btsun du ma dang / sri dkar dbon thung la sogs pa 'dzam yul gyi mi chen du ma dang
/ drung ting 'dzin nam mkha' ba sogs gog

gling a gro lhan gyi mi chen po rnams dang skre rong lcogs gsum gyi bla dpon mang po dang / nang chen grags pa khu dbon dang / tshangs gsar bsod nams 'od zer ba sogs sgom sde
nang ya gnyis kyi zhal ngo la sogs pa/ mdor na mdo khams phyogs kyi che gnyan btsun gsum phal che ba chos kyi bka' drin nod pas tshim par mdzad pa dang gsung las 'khrungs
pa'i dge ba'i bshes gnyen kyangyang / shel dkar du chos rje rje btsun pa sogs gdan sa pa gnyis rgyud dang / sems dpa' chen po byang chub blo gros pa sogs chos 'chad rab
tu mang po/ mkhan chen spo ra ba la sogs pa ngam rings dang / bzang ldan sogs su'ang gsung las 'khrungs pa'i chos 'chad mang du 'phel zhing / snar thang / dpal 'khor bde
chen/ zha lu/ bkra shis lhun po/ byams chen/ chos lung / mngon dga' chos sde sogs su yang gsung las skyes pa'i 'chad nyan pa mang du byung / dbu ru stod du rgya chen chos
kyi spyan mnga' ba bsod nams lha'i dbang po sogs bya yul gyi gdan sa pa gnyis rgyud chos 'chad kyi tshogs dang bcas pa/ spangs  sa/ rgya stengs/ e waM sogs kyi spyan
snga dang chos 'chad/ gzhan yang rgya 'bri la sogs par chos ston par nus pa'i bu slob mang du byung / 'phan yul du nA lendra nyid kyiskyigdan sa pa chos 'chad kyi tshogs
dang bcas pa mang po dang / glang thang du chos kyi rje blo gros rgyal mtshan pa sogs spyan snga gnyis rgyud chos 'chad mang po dang bcas pa/ lha khang du'ang spyan snga
gnyis rgyud chos 'chad mang po dang bcas pa/ de 'thun dro sa/ nyan po/ skam dgon/ thang sag /sgo yab/ gsas khang sogs su'ang / gdan sa pa dang 'chad nyan mdzad pa'i bu slob
mang

du byung / skyi shod du chos kyi rje nam mkha' bstan pa dang / chos rje grags rgyal ba/ chos rje legs mchog pa sogs gsang phu gling stod kyi gdan sa pa mang po dang / paNDita
chen po shes rab dpal ldan pa dang / chos kyi rje chos rgyal ba sogs gsang phu gling smad kyi gdan sa pa mang pos thog drangs/ gsang phu'i chen po chos 'chad mdzad pa'i
bu slob kyang mang du byon/ tshal gung thang / bde ba can/ zul bu/ sga skyor sogs su sde snod 'chad pa'i bu slob mang po dang /chos rje sgra pa sogs chos rdzong gi gdan
sa pa brgyud ma dang / ngag dbang dgyes pa'i rdo rje sogs bkra shis sgang gi gdan sa pa dang chen po chos 'chad rab tu mang po dang / dpal ri brag nag gi gdan sa pa sogs
gsang sngags kyi grwa sa rnams su yang gsung las skyes pa'i chos 'chad ba mang du byung zhing / ri bo dge ldan dang / ser 'bras sogs su yang gsung chos kyi bka' drin thob
pa'i chos 'chad mang du byung ngo / /mkhan chen grags rin pa dang / mkhan chen chos rgyal ba sogs tshogs sde bzhi'i mkhan po dang / chos 'chad mang po'ang gsung las skyes/
chen po dpal 'byor ba la sogs rtses thang gi chen po chos 'chad grangs kyis mi lang ba dang / chos kyi rje lhun bde ba la sogs pa gdan sa thel gyi mkhan slob chos gsum
sogs dus de'i tshe/ bstan pa 'dzin  pa'i skyes bu dam pa phal cher dam pa 'di'i gsung las skyes pa sha stag yin la/ ban sgar ba 'jam dpal bzang po dang / lo chen bsod nams
rgya mtsho'i sde dang / grub chen sangs rgyas bsam 'grub la sogs te/ mkhas shing grub pa brnyes pa/ mi chen po rnams kyi bla mar gyur pa mang po'ang gsung las skyes/
bstan pa'i mnga' bdag byams chen rab 'byam'byams pa dang / paN chen shAkya mchog

ldan pa dang / kun mkhyen go bo rab 'byam'byams pa la sogs/ bya bral 'chad nyan gyi sgo nas bstan pa'i rtsa lag mchog brnyes te/ snyigs ma'i dus su thub pa gnyis pa ltar grags
pa rnams kyang bdag nyid chen po 'di la gsung chos bka' drin nod pa sha stag ste/ de'i phyir dam pa 'di'i slob ma dang / yang slob nying slob kyis gangs can gyi ljongs
ma lus pa khyab par gang bas na/ bstan pa dang phan bde rab 'byam gyi'byams kyi bka' drin mu med par brtsal lobstsal to/ dbus gtsang gi sa'i thig le ma lus pa mkhas pa'i
'khor tshogs kyis gang bar mdzad pa de bzhin du/ mnga' ris dang / mdo khams sogs/ rgya dkar nag la thug gi bar du mkhas grub kyi slob ma dang / yang slob nying slob sogs
kyis gang bar mdzad mod kyis/ yi ge'i tshogs la 'jigs pas re re bzhin bri bar ma spobs so/ /rigs rus cho 'brang dregs pas rab 'gying zhing / /gangs ri'i ljongs 'dir che
bar rlom rnams kyang / /khyod kyi zhabs bzungzung reg pa'i ge sar rdul/ /gtsug gi nor bu'i rgyan du gus bsten zhing / /khyod gsung rna bar lhung ba'i mkhas mang ni/ /'bum
phrag chos kyi khri la rab 'khod nas/ /legs bshad zab mo'i char gyi rgyun phab pas/ /thub bstan rgya mtsho'i ljing rnams yongs su 'gengs/ /brgyad khri bzhi stong chos kyi
sgo phye nas/ /'gro kun thar pa'i lam la rab khrid de/ /rnam grol gser gyi khang bzang nyams dga' bar/ /bde chen sku bzhi'i dpal la 'god par mdzad/ /de dag ni 'chad pa
nyin mor  byed pa'i 'od kyis phreng bas srid pa gsum gyi mun pa bsal nas gdul bya'i pad tshal rgyas par mdzad pa'i tshul che long tsam brjod pa'i gtam gyi rba rlabs gyin
du bskyod pa'i rim pa'o// //rtsod pa'i rig pas phas kyi rgol ba tshar bcad pa'i gtam/da ni rtsod pa seng

ge'i nga ros phyir rgol ba'i glang chen smyon pa brtul ba'i tshul brjod par bya ste/ sku gzhon nur bzhugs nas gsan sbyong mdzad pa'i tshe na'ang / bsdus grwa rigs lung gi sar
sus kyang 'gran par mi bzod pa'i rigs pa'i dpung mnga' bas/ dwags dbon rigs pa'i dbang phyug bya bar kun mthun pa'i ston grags kyis phyogs thams cad du khyab par mdzad
la/ bla ma slob dpon du gyur nas kyang / tshogs bsog pa dang / gling bsre bas zhabs 'bring du thal mo kha dbye bar mi nus pa tsam du grags shing / de'i tshe dpal gsang phu'i
grwa sa na rtsod pa la 'gran pa'i zla dang bral ba ni/ bdag nyid chen po 'di dang / mkhas pa dge ba rgyal mtshan/ gra chung yon tan rgya mtsho dang gsum po kho na'o
zhes zer zhing de dag las kyang mchog tu gyur pa ni dam pa 'di kho na'o/ zhes yongs su grags so/ /dus phyis tsA ri nas phebs rjes/ rje btsun mkhyen pa'i gter gyi bka' drin
las/ bde bar gshegs pa'i gsung rab ma lus pa la lkog tu ma gyur pa'i spyan thob pas/ gzhung lugs mang po la gzhan gyi nor ba'i phreng ba rnams kyang phyin ci ma log par
mkhyen te/ sngar rgol ba'i 'dod pa ji snyed pa yi ger bkod nas/ nor ba'i tshogs 'di rnams drung nas 'byin pa'i rigs pa'i dpung mnga'o zhes/ phyir rgol yang dag tu zhal gyis
'ches zhes shing / lan thob cig ces bya ba dang / yang dag pa'i grub pa'i mtha' ni 'di dang 'di'o zhes dngos so stobs zhugs kyi rigs pas grub pa'i dam bca' ba mang po
yi ger bkod nas/ rgol ba po ji snyed mchis pa'i rtsod pa la lan gyis snang bas dkar por mdzad do/ /zhes snga rgol rnam dag tu zhal gyis 'ches pa'i rtsod yig/ /lha sa'i rdo
rings la sbyar te 'bel ba'i gtam  gyis sgrogs

par mdzad pa na/ bdag nyid chen po 'di'i rigs pa'i dpung bzod pa ni 'jig rten gyi khams na su yang ma 'tshal na/ rtsod par bzod pa lta ga la zhig//thams cad spobs pa dang bral
bar byas so zhes snyan pa'i grags pas sa chen po khor yug dang bcas pa khyab par gyur to/ /yang lan ciggcig gi tshe gong ma grags pa 'byung gnas lha sar phebs pas/ ri
bo dge ldan nas chos kyi rje mkhas grub dge legs dpal ba byon pa dang / bdag nyid chen po 'di zhal 'dzom pa'i skabs shig dutu/ mkhan chen kun rgyal bas gleng slong ba'i
gtam gyi 'phros pa gsung rab la 'bel pa'i gtam gyi gleng mor bsgyur ba na/ chosarje mkhas grub pas sngar rgol ltar dam bca' bzhag ste/ dus kyi 'khor lo'i rgyud 'grel rnams
rang gi bstan don la mi bslu ba'i tshad ma snga ma sngon du song ba'i dpyad gsum gyis dag pa'i lung rnam dag yin pas na/ de nas gsungs pa'i 'jig rten gyi khams kyi chags
tshul rnams kyang ji ltar gsungs pa bzhin yod la/ mngon pa'i gzhung rnams kyang de lta bu yin pas/ de nas gsungs pa'i 'jig rten gyi khams kyi gnas tshul rnams kyang de
kho na ltar yod do/ /de nas ri rab la zlum por yod pa'i cha ciggcig dang / gru bzhir yod pa'i cha ciggcig ste/ gnyis ka khas len kyang / dus 'khor nas bshad pa'i ri rab zlum
po'i go sa na/ mngon pa nas bshad pa'i ri rab grub bzhi yod pa dang / de las log ste gru bzhi'i go sa na zlum po yod par ni khas mi len/ cha can ri rab gcig gi go sa
na cha shas ri rab zlum po dang gru bzhi gnyis yod par khas blangs pa la 'gal ba med pa'i dpe ni/ cha can brlan gsher phor gang gi go sa na/ cha shas bdud rtsi phor gang
dang rnag khrag phor gang yod kyang / bdud rtsi'i go

sa na rnag khrag med pa dang / rnag khrag gi go sa na bdud rtsi med pa bzhin no/ /zhes dam bca' bar mdzad do/ /de la thog mar thal ngag tu ma btsug par/ khyed kyi lugs  la
ri rab gcig gi go sa na ri rab gru bzhi dang zlum po gnyis ka yod la gru bzhi'i go sa ni 'di'o/ zlum po'i go sa ni 'di'o/ zhes so sor ngos bzung rgyu mi 'dug pas/ ri rab
zlum po'i go sa na ri rab gru bzhi yod par 'dod dgos pa 'dra zhes gsungs pa na/ de 'dra shes bya sgog gtum ma'i rigs pa yin mod kyi/ 'on kyang ri rab ciggcig gi go sa na
ri rab gnyis yod par khas blangs pa la skyon med de/ chos can yan ga ba re re la'ang ldog pa'i dbye ba mtha' yas pa yod do/ /zhes gsungs so/ /yang khyed kyi dpe don sbyor
lugs de ltar na/ ri rab ri rab gru bzhi dang zlum po gang yang min nam/ rlan bsher phor gang po bdud rtsi dang rnag khrag gang yang min pas shes gsungs pa na/ chos thams
cad sems kyi snang ba tsam yin par shes na de kho na ltar khas len dgos shes gsungs so/ /der thal ngag tu sbyar nas/ ri rab zlum po yin par thal/ der ston pa'i dus 'khor
gyi lung de dpyad gsum gyis dag pa'i lung rnam dag yin phyir/ 'dod zer ba la min par thal/ de gru bzhi yin pa'i phyir te/ der ston pa'i mngon pa'i gzhung de de'i phyir/
'khor gsum ka la lan med do/ /zhes gsungs pas/ khong cung zad skyengs shing tshab tshub tu gyur pa la/ lha sa gcig gi go sa na lha sa gnyis yod par thal/ ri rab gcig gi go
sa na ri rab gnyis yod pa'i phyir/ jo shag gcig gi go sa na jo shag gnyis yod par thal/ de'i phyir/ lha sa'i jo bo shAkya la bzhugs pa'i sku gcig dang / bzhengs pa'i sku
gcig ste gnyis kyi

cha yod par thal/ ri rab la zlum po'i cha gcig dang gru bzhi'i cha gcig ste gnyis yod pa'i phyir/ zhes sogs rigs pa'i gnam lcags kyi phreng ba zad pa med pa log rtog ri mgor
'phen par mdzad pas/ sngar rgol gyi spobs pa phrogs te lan gyi dbul bar byas pas/ khyed kyi thal 'gyur de'i lan a pho ra po ba la dris nas 'debs dgos par 'dug gsung ba
sogs cham skyur  gyi tshul du chos dang mi mthun pa'i lan 'debs pa la zhugs pa na/ rtsod pa las rgyal ba'i rgyal rnga kun la sgrog pa'i don du thal skad mang du sgragsbsgrags
shing / sku'i rnam 'gyur 'gying bag dang ldan par bzhengs pa na/ sngar rgol ba'i thugs rgyud zhe sngang gis tshig nas/ "khyod kyi bsnyen par rdzogs pa'i mkhan po nga
yin pas/ bla ma la srid zhu dor nas thub tshod kyi spyod pa 'di lta bus ngan song ma sgrub cig" ces pa la sogs pa'i tshig rtsub mo smra ba la zhugs pa na/ "bdag bsnyen par
rdzogs pa'i dus dang gnas ni 'di'o/ don gyi slad du mtshan nas smos na mkhan po'i mtshan 'di skad do/ /las byed pa'i slob dpon dang gsangs tegsang ste ston pa'i slob dpon
ni 'di'o"/ zhes dal bus gsungs pa na lan gyis dben pas / "dwags po mig po che bya ba bsnyen par rdzogs pa'i mkhan po byas pa dang nor ba yin"/ zhes bya ba'i mdongs gsol
gsungs kyang tshig rang ga ba'i smra ba tsam la yang / zol sbyor dang tsher ma de tsam 'chags na/ rgyal ba'i gsung rab kyi tshig don la lta smos kyang ci zhig 'tshal bar
kun gyi nges shes 'drongs par byas so/ /rigs pa'i gnam lcags legs bshad glog phreng can/ /thal ngag 'brug sgra drag pos nges drangs te/ /rgol ba ngan

pa'i ri rtser babs pa na/ /log rtog brag ri 'jig pa chos nyid yin/ /rtsod pa seng ge'i nga ro rab sgragsbsgrags tshe/ /log smra'i wa tshogs snying ni lkog mar phyung / /phas
rgol glang chen 'dar ba'i khur 'dzin na/ /smra ngan ri dwags ma lus bag yod gyis/ /rnam dpyod sprin sngon 'thugmthug po g.yo ba'i mkhar/ /legs bshad 'brug sgra zab mo sgragsbsgrags
pa'i tshe/ /log smra'i bya tshogs snying la mi dga' yang / /blo ldan gtsug phud can rnams gar byed do/ /yid ches lung gi chu klung mi zad pa/ /dngos stobs rigs
pa'i rba rlabs g.yo ba can/ /legs bshad gang ga'i rgyun dang phrad pa na/ /log rtog dri ma 'khrud pa chos nyid yin/ /de dag ni rtsod pa seng ge'i nga ros phas rgol  gyi
glang chen smyon pa brtul ba'i tshul che long tsam brjod pa'i gtam gyi rba rlabs gyen du bskyod pa'i rim pa'o/ /sdeb legs rtsom gyi 'phreng bas mkhas rnams mgu bar mdzad
pa'i gtam/da ni rtsom pa nor bu'i 'phreng ba spel legs su bkod pas thub bstan gyi nor 'dzin brgyan par mdzad pa'i tshul cung zad brjod par bya ste/ yang dag par rdzogs
pa'i sangs rgyas kyis kyang dka' ba dpag tu med pas bsgrubs pa'i dam pa'i chos yun du gnas pa ni/ gsung rab ma lus pa glegs bam du bzhugs pa las 'byung bar dgongs nas bka'
bsdu bar lung bstan te glegs bam la bris pa bzhinadu/ nyid kyi bstan pa'i rgyun yun du gnas pa'i thabs dang / lha dang bla ma'i bka' drin mi skyud pa dang / dam pa'i chos
srid zhur mdzad pa dang / skal ldan gyi slob ma brgyud pa dang bcas pa la phan par bya ba'i phyir / bstan bcos mang zhig rtsom par mdzad de/ thog mar rtsa ba dang brgyud
pa'i bla ma rnams la gsol ba 'debs pa'i rim pa dang / sangs rgyas dang byang sems mkha' 'gro chos

skyong rnams la bstod pa la sogs pa bstod tshogs kyi skor mang po dang / thub pa'i mdzad pa la bsngags pa padma dkar po'i phreng ba dang / dge don gyi rtogs brjod la sogs pa
rtogs brjod kyi skor dang / rgyal ba'i gsung rab spyi'i dgongs pa la 'jug pa/ grub mtha' shan 'byed rgyas 'brieng bsdus pa gsum dang / bka' bar pa'i dgongs pa gsal bar
byed pa la/ phar phyin gyi TI ka lung rigs 'brug sgra/ de'i sbyor TIka /don bdun bcu pa'i zur bkol/ dbu ma 'jug pa'i TI ka dang / mu bzhi skye 'gog gi TI ka la sogs pa dang
/ gsung rab ma lus pa'i don gyi cha la 'jug pa tshad ma rnam 'grel gyi TI ka rigs lam gsal byed/ de'i sbyor TIka dang / blo rigs dang rtags rigs kyi zur bkol la sogs pa
sde snod kyi TI ka mang po dang / kyai rdo rje'i spyi don nor bu rin po che'i 'phreng ba la sogs pa rgyud sde'i bshad pa dang / tshe gcig la sangs rgyas pa'i lam gyi rim
pa lam 'bras bu dang bcas pa bshad  pa'i thabs bdud rtsi'i dga' ston dang / lam 'bras kyi nyams len snying por dril nas lag tu blang ba'i rim pa/ lam dus kyi bdag 'jug
zla ba'i 'od zer la sogs pa zab gnad kyi chos skor mang po dang / 'jigs byed ro langs brgyad skor gyi sgrub thabs dang las gshin gyi gtor chog /kA ma la shi las mdzad pa'i
'jam dbyangs dmar po gsung gi sgrub thabs kyi 'grel pa don gsal snang ba sogs 'jam dbyangs smra seng dang dbyangs can ma yab yum gyi sgrub thabs las tshogs sogs 'jam dbyangs
chos skor cha tshang zhing rgyas pa dang / a ra pa tsa'i sgrub thabs las tshogs dang bcas pa/ dbyangs can ma'i sgrub thabs rgyas bsdus/ ku ru ku ru le'i sgrub thabs
rgyas 'bring

bsdus pa gsum/ tshogs bdag dang 'dod rgyal gyi sgrub thabs/ rnam sras dang nor rgyun ma'i sgrub thabs/ phyag na rdo rje 'byung po 'dul byed lha mang gi mngon dkyil dang / lha
gcig bsgrub thabs rgyas 'bring bsdus gsum char 'bebs sogs las tshogs dang bcas pa/ rme rtsegs dud ka dang ljang gu'i sgrub thabs grib sel gyi las tshogs dang bcas pa/
'od zer can gyi sgrub thabs las rim dang bcas pa rgyas shing chos tshan mang ba dang / gur gyi mgon po lha bcu gnyis ma tshogs bdag ltar sgrub pa'i thabs rgyas pa/ gur lcam
dral gyi bsgrub thabs/ gur mgon khro bcu'i bsrung bzlog mtshon cha 'khor lo sogs chos skyong gi bsgrub skor mang po dang / gu ru zhi drag gi sgrub thabs dang / rta mgrin
nag po lcags ral can gyi sgrub thabs sogs rnying ma la rten brtenpa'i sgrub thabs 'ga' zhig dang / gzhan yang sgrub thabs kha thor ba re mang dang bcas pa sgrub thabs
kyi skor dang / bhanydza ma dang / bdud rtsi'i chu rgyun sogs bskang gso dang gtor chog rigs mi 'dra ba mang po dang / las rnam 'byed ka la pingka'i sgra dbyangs dang / zab
lam ston pa'i gtam a'i  dbyangs nges pa can gyi bya dka' la sogs pa/ las rgyu 'bras ston pa'i chos skor dang / rang la bskul ba'i snying gtam snying gi lcags kyu la sogs
pa zhen bskul gyi skor dang / rdo rje'i gsung mgur mang po dang / dad pa'i pho nya sogs chab shog gi skor dang / sngobsngo ba smon lam gyi skor dang bcas pa yongs su dril
na/ brgyad stong pa'i tshig gsum 'gyur lhag tsam gyi tshad bdag gis kyang rnyed la/ phyogs phyogs su 'thor ba rnams ni bsdu bar ma nus pas dad pa dang ldan pa dag gis
btsal dgos so/ /slad nas kyang grwa pa rnams kyis dpe mi rku ba la bslab par bya'o/ /de lta

bu'i gsung rab brtsams chos ma lus pa yang / don gyi brjod bya ni/ rgyal ba'i bka' ji lta ba bzhin la tshig gi sdebssdeb sbyor phun sum tshogs pas rna bar snyan cing go bar
sla bas mkhas pas mthong na dga' bar bya/ ha cang rgyas drags pa ma yin pas nyog pa'i skyon dang bral/ bsdus drags pa ma yin zhing 'jam klas pas tshig gyong ba'i skyon dang
bral/ snyan ngag gi brda phun sum tshogs pas grong pa'i tshig gi skyon dang bral/ gab tshig mang pos ma bcings pas go dka' ba'i skyon dang bral/ skye bo phal pa'i tshig
dang ma 'dres pas tha mal pa'i skyon dang bral ba ste/ mkhas pa legs bshad rtsom na shes bya ba'i tshul du/ tshig rnar snyan cing don yid la 'bab pa sogs khyad chos du
ma dang ldan pa sha stag go /don zab gsung rab nor bu'i phreng ba ni/ /snyan 'jebs tshig gi srad bu la brgyus nas/ /shes ldan mgul ba'i rgyan du byin pa las/ /mkhas mang
ngo mtshar bskyed mkhas khyod lags so/ /khyod kyi legs bshad yan lag drug cu'i gdangs/ /gdangs snyan stong nyid snying rje'i nga ro de/ /de bzhin gshegs pa'i bka' dang mi
gnyis zhes/ /zhe sar bcas nas mkhas rnams rtag tu bsngags/ /dgra bcom mang pos gcig tu ma bsdus shing / /tshig 'di rgya gar yul las ma bsgyur kyang / /rgyal ba'i bka' las
nam yang mi gnyis  pa'i/ /rmad byung gsung rab 'di 'dra gang nas byon/ /sngon med legs bshad sgrog pa 'di thos te/ /shes ldan mkhas pa'i 'khor tshogs 'bum sde rnams/ /dpag
tshad mang po 'das pa'i pha rol nas/ /dad pa'i stobs kyis khyed sku'i spyan sngar 'dus/ /ma 'ongs khyod gsung legs bshad 'di byon nas/ /thub bstan nyin mor byed pa rab
mkhyen pa'i/ /rgyal ba

zhi ba'i dbyings su gshegs pa na/ /ston pa'i zhal skyin bstan bcos 'di lags so/ /de dag ni rtsom pa sdebs legs kyi 'phreng bas mkhas pa rnams mgu bar mdzad de bstan pa yun
ring du gnas pa'i dga' ston spel ba'i tshul che long tsam brjod pa'i gtam gyi rba rlabs gyen du bskyod pa'i rim pa'o// //bya ba las kyi 'khor los rten dang brten par bcas
pa bsgrubs pa'i gtam/da ni bya ba las kyi 'khor lo la brten nas/ bstan pa'i gzhi rten dge 'dun gyi sde bskyangs shing / sku gsung thugs kyi rten mchog rmad du byung ba la
sogs pa bzhengs pa'i tshul rnams brjod par bya ste/ thog mar gsang phu'i mthong smon grwa tshang gi bdag rkyen mdzad dus grwa pa bcu gsum las med kyang thugs rje'i shugs
kyis ches shin tu dar rgyas su gyur pa la/ mkhas pa chen po byang chub blo gros pa dang / dwags ston rig pa'i dbang phyug chos rgyal rin chen/ slob dpon legs grub/ rigs
pa'i dbang phyug ti phu g.yag mgor grags pa dpal ldan grags/ mkhas pa'i dbang po rnam rgyal rdo rje ba la sogs pa 'chad nyan la rim pas bskos nas bdag po'i rkyen mdzad pas/
bstan pa la phan bde zla ma mchis par gyur te/ deng sang gi bar du gsung rgyun la 'chad nyan rgyun mi 'chad pa 'di yin la/ ma dmad pa'i rigs dang mkhyen pa'i spyan yangs
pas thugs kyi sras dam par gyur pa chos kyi rje rje btsun pa shel dkar chos sde'i gdan sar bskos rjes/ grwa sa der gtogs pa'i klog pa ji snyed cig yod do 'tshal phyogs
ciggcig tu chos bar la byon nas thos bsam rgya cher spel ba'i slad tu phug gsar bya ba'i dge ba'i gnas  dam par yun du bzhugs pa las tshogs pa brgyad brgya phyin 'dus pa'i
'chad nyan la/ byang chub sems dpa' chen po mkhas pa byang blo ba bskos pas/ dus phyis chos kyi rje

don yod rnam rgyal ba'i bar du phrin las rnam par dkar ba'i rgyun ma 'chad par mdzad cing / dger du lung rigs 'brug sgra dang / rigs lam gsal byed la 'chad nyan byed pa'i grwa
tshang kyangyang bcu gsum tsam 'dzugs par mdzad/ byams chen chos sder kyangyang gsung rgyun 'dzin pa la dge rgyas grwa tshang bya ba btsugs nas gsung las skyes pa'i gnas
lnga rig pa chen po dkar shAka smra ba'i dbang po 'chad nyan la bsko bar mdzad pa dang / sngon dga' chos sder kyangyang gsung rgyun 'chad pa'i grwa tshang drug btsugs
nas bu slob mkhas pa rnams chos kyi sgra dbyangs sgrog pa la bsko bar mdzad/ dpal gyi rtses thang du spu gu do pa'i rgya tshor grags pa la bdag rkyen mdzad de/ mkhas pa'i
yang mkhas mchog chen po dpal 'byor rgya mtsho ba gsung sgros kyi chos ston pa por bskos pas bstan pa la phyag bris rgya chen po dod pa byung zhing / dwags po sku rab pa'i
rgyal srid chos kyi 'khor lor bsgyur bar bzhed nas/ yab la dge 'dun gyi sde 'dzugs par gsol bas/ mnga' zhabs la 'thus btsun kyang 'ga' zhig bsdus shing /phyags phyi drung
skor du gtogs pa'i lo sum bcurcur ma longs pa rnams gnyis gnyis zung du byas nas rgyan 'dor du stsal te/ der ni chos sgor bcug pa'i dge 'dun nyis brgya lhag tsam la
'tsho ba sla nas sbyar te slob gnyer gyi gra bcas/ klog pa la 'bad du brtsalbstsal ba'i mur/ me mo sbrul gyi lo la bdag nyid chen po 'di dwags por chos bar la phebs pa'i
tshe nya mchod pa'i dgon lag lcang ra bya ba snga nyid nas rin gyis nyos te phyag na yod pa der bzhugs nas chos kyi 'khor lo bskor bas/ dge 'dun gyi tshogs rnams sku rab
nas gsung chos la bsnyag par byas pa cung zad thag

'gyangs pa'i dbang gis chos ha cang 'phel  ches par ma gyur pas/ da lta dgon pa yod pa 'di'i ri 'dabs rnams su gle'u lding la brten nas bsdad pa rnams thos bsam 'phel bar gyur
pa las/ rje nyid kyis sa'i dpyad legs pa sogs kyis spro ba bskyed par mdzad nas/ spyil bu 'debs su brtsalbstsal bas/ dgon pa mang por 'phel nas/ dus phyis dge 'dun gyi
'du ba rgya chen por gyur pa la/ sde snod 'dzin pa yon tan rgya mtsho ba mkhan thog mar bskos shing / grwa tshang so so'i chos 'chad la dbon po bzang po rin chen dang /
slob dpon dge 'dun dpal ba/ slob dpon blo bzang dang / slob dpon grags pa 'byung gnas la sogs pa gsung las skyes pa'i mkhas pa rnams bskos te/ thos bsam sgom gsum gyi sgo
nas bstan pa spel bar mdzad la/ lo rlon gyi rtsi 'dog dgon pa sgo sku rtsig mkhar gyi bar du zhig ral la song ba'i tshe/ 'phrin las rgyun mi 'chad pa'i rten 'brel la mnga'
brnyes pas bkra shis sgang gi chos sde 'di nyid lung bstan nas 'debs su rtsalbrtsal/bstsal/ mkhas pa chen po dge 'dun rin chen la sogs pa chos ston par dbang bskur bas/
lung rigs smra ba mang du 'du ba'i dge 'dun gyi sde chen po 'dir 'phel te/ dpal dang ldan pa'i chos kyi sde 'di gnyis kyi bstan pa'i rgyun gyis/ mthong smon grwa tshang
gi 'phrin las kyi rtsa lag mchog tu gyur pa 'di yin no/ /sgam po'i spyan sngar bsod nams rin chen la bshad grwa 'dzugs par gsol nas/ sne'u thang gi chos grwa gsar du btsugs
te/ chen po chos rgyal rin chen chos ston pa por bskos pas kyang ding sang gi bar du chos sde dar rgyas su 'gyur bar mdzad/ gzhan yang mdo khams nas mnga' ris kyi bar
stod smad yan phyin kun tu grwa bu slob dang / yon bdag dang bcas pa

thams cad la bstan pa'i gzhi rten du dgon gnas 'debs par bskul ba dang /dgon gnas de chags pa'i rten 'brel du sku gsung thugs kyi brtenrten bzhengs par bskul ba dang / de dar
rgyas  spel ba'i thabs su dge 'dun gyi sde bshad sgrub kyi snying po can 'dzugs par bskul ba sogs mdzad pas/ spyir sangs rgyas kyi bstan pa la phyag bris su mdzad cing
/ khyad par du dpal ldan sa skya pa'i bstan pa sa chen po 'khor yug dang bcas par khyab par spel lo/ /bye brag tu shrI nA lendra'i chos kyi sde chen po 'di btab nas/ lha
chen dang dngul gdung sogs rten ngo mtshar can rnams bzhengs pa sogs kyi tshul ni/ rong ston thams cad mkhyen pa'i zhal snga nas phyogs mtha'i bu slob la thugs kyi brtse
bas sangs rgyas kyi bstan pa'i gzhi rten du/ dpal ldan sa skya pa'i chos sde zhig mdzad par bzhed pas/ rigs lnga lha khang dang / byang chub gling / lha ring brag zhol/
snye phu sogs su mkhar las kyi sta gon mang du mdzad kyang cung zad rten 'brel ma 'grig pas/ 'phan yul gyi sa'i thig le rnams su dgon sa tshol bar dpon slob phyed dang lnga
brgya phyin chos bar bteg pa'i mtshams su/ bdag nyid chen po 'di/ lha dbu tshal pa'i zhal ngo rnams kyis/ snye phu mthong smon du spyan drangs nas chos kyi 'khor lo bskor
bar gsol ba na/ dben pa la dgyes pa'i dbang gis/ snye phu shug bseb tu phyags phab nas gsung chos kyi bka' drin bstsal ba na phyogs phyogs nas bya bral pho mo mang du
'dus pa rnams gnas khang gis dbul bar byas pas/ chos zhu ring gi gnas khang rang shong tsam spang las byas pa dang sa phag las byas pa dang lo ma las byas pa dang sa phug
phyed yol can la sogs pa mang du 'phel ba la/ bcol bsgrogcal sgrog la dga'

ba dag gis/ rong ston chen pos dgon pa'i gzhi mang du gting nas yang yang spos pa las bdag nyid chen po 'di thugs snyugs bud de/ nyid rang zur du dgon pa 'debs kyin 'dug pa'i
cal col mang du sgrog pa/ chos kyi rje bzod chen phyogs las rnam rgyal ba shel grong na chos bar la bzhugs pa'i snyan du gsan nas/ sba mkhar la brten zhabs btsug nas snye
phu la phyags phebs  te gsungs pa/ grogs po khyed 'dir dgon gsar 'debs par 'dug zer ba'i gtam tshor byung ba mi dag la che/ rang cag gi pha rgan kyang dgon pa 'debs pa'i
thugs bzhed ni shin du dur/ skyid g.yor gyi sa'i cha rnams su dgon pa'i gzhi mang du bting kyangyang rten 'brel ma 'grig pas/ 'phan yul gyi sa'i thig le rnams su dgon
sa tshol du gzhud pa ni thugs la mnga'/ dgung lo bdun cus gnya' mnan kyang / thugs rgya ni nam mkha'i mtha' ltar shin tu che/ thugs kyi bzhed pa bsgrub mi ni 'ga' tsam du
bas na/khong bgres po rang cag gnyis kyi blos btang na/ thugs bsam lam du laslus par gdon mi 'tshal bas/ dpon slob dgon pa thun mong du 'debs pa cig ci nas kyang bgyi ba'i
re ba sogs/ cam bu tsam ma yin par don la rton pa nyid du gsol ba'i lan du thugs kyi dges pa rab tu gang ba'i zhal gyi dkyil 'khor 'dzum pa'i mdangs kyis byugs te bka'
bstsal ba/ bdag gi yid la ji ltar 'bab pa'i gtam grogs dam pas gsung bar 'os pa nyid gsungs pa ste/ rje'i zhal snga nas/ dgon sa gzigs pa'i ring la/ phyogs 'dir dam pa'i
chos don du gnyer ba dag gi 'dod pa bskang nas slad kyis phyags phyi bsgrub pa'i khas len zhabs drung nyid du phul yod

pa las 'gyur pa ci zhig srid de/ rdo la bris pa'i ri mo subsbsub par dka' ba ji lta ba bzhin no/ /de'i phyir na 'dir chos nyan par 'dus pa dag gnas khang gis 'phongs par gyur
nas/ char gyi 'jigs skyob dutu phyed spyil gyi rnam pa re tsam byas 'dug pa la/ gzhan gyi sgro btags pa'i gtam la yid rton par ma mdzad cig /ces bya ba la sogs pa ldem
po dang bral ba'i gsung 'jam zhing yid la bab pa gsong por brtsalbstsal nas/ mched gnyis po bka'i sgro ba lhug par mdzad de/ zla ba dgu pa'i tshes bcu la zhal rnam pa gnyis
lhan cig par zhabs drung du thegs pa'i dus bsgrigs/ de'i ring la gsang phu sogs yan phyin rnams su bu slob  mtha' dag la brda 'grims mdzad nas/ dus nges la mched rnam
pa gnyis 'dus pa rgya mtsho'i 'khor gyis bskor nas ngang pa'i tshogs pad mo'i mtsho la lding ba ltar rje'i drung du bsnyegs pa na/ thams cad mkhyen pa dpon slob gros nas
nyan por phyags phebs te/ dbyar gnas pa zhal gyis 'ches pa'i zhabs pad dbu'i gtsug tu brten pa'i bka' drin thob po/ der dpon slob dril bas dge 'dun gyi 'du ba bdun brgya
la nye ba tsam dam pa'i chos 'phel bar bzhugs pa'i skabs su/ dgon sa gang du gnang bar yod pa sogs bka'i sgro ba mdzad pa na/ thams cad mkhyen pa chen po'i zhal snga nas/
"sde pa re res dgon sa 'bul ba'i sa dmigs re 'dug cing / khyad par rgyal chen rtse'i yar khugs na sa dmigs cung zad khra ba zhig 'dug rung / der rten 'brel mi 'grig par
'dug /mkhar rtse ba'i sa khul sgo la'i tshur phyogs na/ gol ma tsA ra zer ba zhig 'dug pa

lung pa de'i phu na pha dam pa'i bsgrub gnas brag dkar shar nub bya ba dang / de'i nye logs su rma rin chen mchog gi dgon pa btab pa'i shul kyang yod zer bas/ kho bo yid dga'
ba cigzhigkyang byung / mkhar rtse bas ni sngags pa gzhan yang mang po byed 'dug cing / des dgon sa 'ong na 'bul bar yod pa/ nged dpon slob tshur res der zhag sa gcig
byas pa yin rung sa dpyad legs nyes sogs kyang ma ltasbltas/ khyed rnams la dgugsbsgugs pa yin/ sa dpyad sogs rten 'brel 'grig pa cigzhig byung nas tshigs la 'phog po/ lha
sa sogs dang nye ring 'tsham po cigzhig 'ong par 'dug pas/ slob dpon dwags dbon pas sa'i dpyad dang dgon sa 'ong mi 'ong gzigs par 'byon dgos" gsung ba'i skabs su/ rin
chen sdings nas rtogs ldan rdo rje bkra shis pa dpon slob gnyis chos 'brel zhu bar byon pa la/ rong ston chen po'i zhal mnga' nas/ lam zab bla ma'i rnam 'byor la sogs pa'i
gsung chos brtsalbstsal/ rtogs ldan pa spro  bar mdzad de/ "nged la dgon sa 'bul mi mang rab byung kyangyang / khyed kyis phyogs de legs po rang cigzhig 'dug zer bas/ khyed
rang do nub 'dir zhugs/ sang dwags po dbon po ba dgon sa gzigs par 'byon pa yod pas sdongs las byon" gsung ba'i bka' gnang nas de nub then/ sang de bdag nyid chen po
'di dpon slob lnga dang / rtogs ldan pa slob dpon gnyis te dpon slob bdun sdongs byon nas/ de nub rin chen sdings su phebs/ sang tsha bzhengs thon rjes rtogs ldan pas sa'i
dpyad dang / chu mig skye lugs sogs thugs rgyus kyi stengssteng nas zhib tu gzigs par phul ba ltar spyan lam la phab/ ri'i rtse rnams dang lung pa'i mdo dang gnas de nyid
kyi 'thil dang ldebs rnams

nas kyang legs par gzigs shing gtan la phab pas/ thugs yid ches pa'i nges par 'drongs nas/ rtogs ldan pa la sa'i dpyad rnams legs po 'dug cing / sa dmigs kyang skabs la bab
par 'dug pas/ nged dpon slob rnams gza' skar bzang po la mkhar lan mdzad par phebs 'byon pa yin gsung nas nyan po la thegs te/ chos kyi rje thams cad mkhyen pa'i spyan sngar
gsol ba/ gol ma'i lung pa de ni dben zhing yangs la nyams dga' bar phyogs thams cad spang ri yid du 'ong ba ku sha'i myu gus gang ba la spang rgyan la sogs pa'i me tog
bkra bas mdzes pa/ bar bar na brag ri cung zad 'dug pa rnams kyang mdzes pa'i ched du lha dag gis bkod pa lta bu/phyogs g.yas g.yon gnyis nas 'bab chu cung zad re 'bab
pas bskor ba'i dbus ne'u sing yid du 'ong ba me tog sna tshogs dang chu mig rab tu mang pos brgyan pa'i dkyil stod kyi thad na/ sa skam po 'bur du dod pa gzims khang dang
chos khri'i dmigs yul 'os pa dang / de dang 'brel ba na sa'i sdings chen po gtsug lag khang 'du khang dang bcas pa'i sa dmigs su 'os pa yang 'dug /shar gyi stag skya'o
sogs phyogs kyi sa bdag bzhi yang tshang  mar 'dug /ri'i rtse mo ma nyams shing phu bags kyis gzhol bas 'phrin las kyi rgyun chu bo ltar ring ba'i sa'i dpyad dang / byang
shar gyi phyogs na brag ri dung 'bur du dod pa 'dra ba zhig 'dug pas snyan pa'i grags pa phyogs thams cad du sgrog pa'i sa'i dpyad dang / mda' phyag rgyar bsnol zhing /
khyad par du ri sna dmar po dpal tshogs kyi bdag pos glang po che'i sna brkyang ba lta bus bskyor ba'i ngang tshul can/ longs spyod zad mi shes pa rgyun par 'byung ba'i sa'i
dpyad la sogs pa yid la

'dod pa 'jo ba'i gnas ya mtshan can dgon sa shin du legs pa cigzhig 'ong bar 'dug gsungs pas thugs dgyes te/ 'o na mkhar rtse ba la skyarbskyar zhus dgos yod/ sa de mkhar rtse
bas dpal gnas pa la dmag 'then pa'i rten sor gnang ba yin 'dug pas de'i sa tshab gnang bar zhu ba sogs dog 'grol dgos pas/ nged kyis mi la sa slong bar byed/ khyed kyis
lha 'dre la slong bar mdzad dgos gsung nas de ma thag mkhar rtser thegs pas bzhed pa'i don 'grub ste nyan por phebs nas/ bdag nyid chen po 'di la da ltar rang byon las
sa 'dul bar dang dgon pa'i rmang 'dings par mdzod/ ces bka' stsal ba snyan gyi rgyan du mdzad de/ dpon slob bcu gnyis thegs nas/ gzhan rnams rin chen sdings su btang / rje
nyid kyis nga gcod yul ba byed pa yin gsung nas gzims khang gong ma'i sa yul der cha ther phub nas bzhugs shing sa brtul te/ shing mo yos kyi lo hor zla bcu pa'i tshes
nyi shu/ res gza' phur bu dang / rgyu skar rgyal stong 'dzom pa'i dus sbyor phun sum tshogs pa la/ rgyud sde las gsungs pa'i sa'i cho ga phyin ci ma log par mdzad nas/ sboms
rta btsugs te sa thig mdzad pa la phyogs pa'i tshe/ rtogs ldan rdo bkras pa rten 'brel bsgrig par byon/ zhabs la gtugs pa'i phyag mdzad de/ gsol zhal sder gnyis nas
dkar mo 'bru bzang gis bkang ba dang / gtor theb  gnyis rin po che dang sman sna bzang pos bkang / dar sna tshang dang bcas phyag tu phul te/ nged rin chen sdings nas yin/
ming la rdo rje bkra shis zer ba lags zer ba la/ thugs shin tu dgyes nas/ rten 'brel legs gsung ba'i skabs su/mo dben dud cig po de'i khyim bdag kham 'brog gi cha lugs
byas pa zhig gis ja bag cig dang / zho rdza cigzhig

'bul du byung ba la ming ci zer gsungs pas/ mthar pa rgyal mtshan zer ba lags zer bas kyang dgyes te/ bla ma phun tshogs pa la zho de dkrugs la sa chu dang bsres la gang khyeb
du gtor shog gsung ba dang / chos rje kun dga' dpal ba la ja phag de bsil la/ nas dang / rin po che sogs dang bsres la gtor shog gsung ba bzhin khong rnams gnyis kyis
gtor bas/ de dag gis gong khyeb pa'i sa yul rnams ding sang dgon pas gang ba 'di yin par grags la/ der gzims khang ka ba nyi shu rtsa brgyad kyi sa gras te rtsig rmang bzhag
nas rtsig pa khru gang tsam du longs pa na/ gtsug lag khang ka chen bzhi skor lam dang bcas pa'i mdun du/ 'du khang ka chen brgya tham pa'i sa gras/ rtsig rmang bting
bas gzims khang gi thad du 'ja' rgyal mtshan 'dra ba kha dog sna tshogs yod pa cigzhig dgun stod la nye ba'i bar du dus 'khor mar byung zhing / gtsug lag khang gi thad
du'ang skabs la lar 'ja' 'od dang me tog gi char 'bab pa dang / gzhan yang ngo mtshar ba'i ltas du ma byung / zla ba rting ma'i tshes brgyad la nyan po nas thams cad mkhyen
pa rong ston chen po dpon slob mtha' dag gnas der nyin skor la byon nas thog mar gzims khang gi rmang ting sar phebs/ a la la/ a la la/ 'di 'dra'i gnas dang khang pa'i
bkod pa/ yid la ji ltar 'dod pa las kyang lhag pa tsam du 'dug /grwa ba rnams kyis 'dir mtho rtsoglcog re rgyob gsung pa bzhin rgyabbrgyabs pas mang du byung ba rnams bgrangs
pa na mtho bzhi bcu zhe dgu 'dug ste/ dus phyis  khang tshan bzhi bcu zhe dgu tshugs pa'i rten 'brel kyangyang 'grig /de la phyag nas 'thor ba sogs mdzad nas/ gtsug
lag khang 'du khang dang bcas pa'i rtsig rmang gi thad du byon sku chos kyi grwa gnyis po sku'i phrag pa g.yas

g.yon la so sor gzar/ phyag gnyis sku rgyab dutu bsnol nas dbu cung zad dud pa dang bcas pas rtsig rmang gi mtha' bskor ba'i tshul du thegs bzhin pa'i zhal nas/ pha pha pha
pha/ ya mtshan la/ ya mtshan la/ ha cang yang ches pa min nam/ dwags po dbon po ba nged rang gi 'di la thog 'bubs pa'i rtsis kyang mdzad dgos/ lung pa 'di na ni shing mi
'dug cung zad ches pa e yin gsung pa la/ dam pa 'di'i zhal nas/ bla ma thugs rje che bas shing kha 'dra rnyed de 'ong / nged rang gi 'dir dbus rtsanggtsang khams gsum 'du
dgos pas ma shong gi dogs nas rgya che ba gtso bor byas pa lags/ shis sogs yab sras bka'i sgro ba mdzad de/ phyag nas gnang /dgon pa'i ming ni nA lendra'o zhes gsungs/
slar chos khri'i sa yul der phyags phab/ sa 'bur du dod pa 'di ni dung dkar po g.yas su 'khyil ba'i rnam pa can chos khri'i sa yul 'os pa zhig ste/ grwa pa rnams rdo skyos
la/ 'di rang du chos khri rtsigs shig /ming la bya rgod phung po'i ri zhes bya'o/ zhes gsung zhing dung gi 'khyil gyi thad du phyag 'khar btsugs pa'i sa de nyid du rdo
mang po dpungsspungs pas chos khri'i rnam par byas pa la bzhugs stete/ rten 'brel bsgrig pa'i slad du shes rab kyi pha rol du phyin pa la sogs pa chos mang po'i dbu gtsugs/
gung tshigs la yon bdag mthar pas dpon slob bcu gnyis gdan drangs pa'i lam zhor la/ gzigs khang 'og gi thad 'di na khang rul gyi rdo phung chen po cigzhig 'dug pa la/
bdag nyid chen po 'dis rje'i drung du / mkhar lan ma 'di'i lag gi bla red kyis byed dgos pas/ bdag gi khang chung de gzhan du ma grub dogs pa/ rdo mod sa 'dir byas chog pa
zhus pas/ ji ltar bzhed pa bzhin  mdzad chog pa'i bka' phebs nas rdo phung

de la phyag nas kyang mdzad/ rin chen sdings pas dpon slob brgyad rgongs ja la gdan drangs/ rtogs ldan pas/ kun mkhyen rong po'i drung du thub dbang gi gser sku ciggcig phul
bas/ rje'i zhal nas "de ring bstan pa'i gtso bo 'di lta bu 'bul ba nan ltar rten 'brel legs/ bla ma bas kha sang nas kyang rten 'brel gang legs mdzad 'dug pa ngo mtshar
che"/ zhes gsungs nas thugs dgyes tshor chen po mdzad/ slar yang dam pa 'di nyid la mkhar las kyi lag gi bla 'phro la mdzod cig pa'i bka' brtsalbstsal dang bkod pa gnang
'os rgyas par mdzad nas nyan por thegs/ bdag nyid chen po 'dis gzigs khang 'og ma'i sa yul der kyang cog bu phub nas zhag gcig bzhugs te sa byin gyis brlabs/ rin chen sdings
pa'i btsun ma sogs la rtsig rmang bgyid du rtsalbstsal/ phyags phyir khang tshan mkhar las la dungs pa 'ga' zhig kyang bsdad/ ston bzhug de la gtsug lag khang 'du khang
dang bcas pa'i rtsig pa khru re tsam dang / gzims khang thog sor 'khyol la khang pa dang / bran khang thog khel ba gnyis gsum dang / rmang things pa mang du byung / 'khyags
la thugs rjes dpon slob lhan du chos bar la bteg /thog mar deb gong rdzong nas phogs phul/ grab gsas khang du bzhugs/ chos rje rgyal mtshan legs grub pas yab sras
gnyis ka'i zhags la gtugs pa rjes su bzung nas smin par mdzad/ de nas rim gyis lo dang bya yul bas spyan drangs/ me pho 'brug lo hor zla gnyis pa'i bsham la nA lendrar phebs
rong ston chen pos rin sdings su bzhugs nas nyin re bzhin las chos gsung bar byon/ kha ba bab pa sogs kyi skabs su'ang phyag mkhar la brten te chos ma chag par gsungs/
dpon

slob byin des nA lendra nyid du sle'u lding sogs la brten nas bzhugs/ 'du khang gi rgya khyon rje'i thugs bzhed dang bstun/ byang phyogs nas ka tshar gnyis  bskum ste ka ba
brgyad bcu'i sa yul mdzad/ gro nyan glang gsum gyis tshegs rdo bsags nas 'du khang gi phyogs re sgrubsbsgrubs/ phyogs gcig mkhar rtse bas bsgrubs pas thog sor longs/ gzims
khang gi shing rtsi logs bris ma gtogs tshar/ ston so tshun la bran khang kyangyang brgya bud pa tsam thebs/ de nas bzung ste dbyar chos dgun chos kyi sgrigs la sogs pa
gsang phu ne'u thog ji lta ba bzhin badzad pas de ma thag nas dge 'dun brgyad brgya tsam 'dus/dus phyis ni dbyar chos sogs la stong re can tsam dang / mang tshogs la nyis
stong tsam tshogs te/ dam pa'i chos kyi dga' ston la longs spyod par mdzad do/ /klog pa'i rgyan ldan gtsug lag khang chen ni/ /sangs rgyas sras dang bcas pas yongs gang
ba/ /thub bstan yun du gnas pa'i rtsa lag mchog /rab 'byam'byams phan bde'i gzhi dang rten du bsgrubs/ /a shangtha yi shing gis ma rgyan zhing / /dbus 'gyur chang las byang
du rab bskyod kyang / /rdo rje'i gdan dang tha dad ma yin pa'i/ /chos kyi mdun sa 'di kwe rmad du byung / /skyob pa nyid gzigs shAkya'i rgyal mtshan dang / /'jam pa'i
dbyangs dngos bkra shis rnam par rgyal/ /blo ldan dgra bcom mang pos yongs bskor nas/ /dam chos sgrog pa'i gnas mchog 'di ngo mtshar/ /de ltar yab sras lhan cig pas gdul
bar bya ba rnams smin par mdzad zin nas/ rong ston thams cad mkhyen pa rnam par grol ba chos kyi dbyings su snyoms par zhugs pa na/ gdung mchod gsol gdab kyi rim pa bsam
gyis mi khyab pa dang / dbus gtsang gi chos sde mtha' dag tu dgongs

rdzogs rgya chen po bsgrubs/ gzhal du med pa'i sku gdung rin po che gzims khang gong nyid du bzhugs par brtsams te/ gzims khang 'og tu skar phibs che chung 'bubs rgyu'i shing
bzo tshar ba nyid ma'i steng du tshoms chen skar phibs dang bcas byang du ka bzhi ma shar nub sogs mdzad/  sku gdung rin po che dri bzang dang dar zab la sogs pas klubsbklubs
nas tsanda dkar po las byas pa'i sgam dngul gyis shan pa'i nang du bzhugs su gsol bas/ yid bzhin gyi nor bu rin po cher gnas gyur te ring srel gyi gong bus spras
pa de nyid kyi bzhugs khang du gser dngul las grub pa'i byang chub chen po'i mchod rten bum pa'i phyogs bzhir sgo dang sgo rgyan gyis mdzes par byas pa'i mdun mar sku 'dra
rin po che phyag nas ma dang seng khri la bka' srung dang nor lha'i sku bzhugs shing / nor bu rin po che sna tshogs pas brgyan pa mtho bco lnga pa 'di nA lendra nyid du
bsgrubs/ sol ba sogs nyer spyad sgrub sla ba la dgongs te/ lha chen bsgrub sa thog mar 'u shang rdor mdzad bzhed pas/ bya lo zla ba brgyad pa la skyid shod phyogs su thegs/
tshes bco lnga nas 'u shang rdor thugs dam gtor sgrub gtsugs te mkha' 'gro chos skyong yong la 'phrin las bskul bas dgos dgu cog char bzhin du bab/ rig byed pa gle'u
chung nas sprul sku bsod rgyal ba dang bkras tshul ba sku mched kyis thog drangs/ gser sku ba bcu bdun/ mgar ba bzhi/ lha bris pa gnyis/ zangs mgar ba gnyis te bzo rigs kyi
lag len thub pa nyi shu rtsa lnga bran dang bcas pa gsagsbsags nas zas skom dang gnang byin gya nom pa mdzad de/ gung thang gi lha chen dpal 'bar la tshad blangs pa'i
rus shing tshugs shigs pa la sogs pa'i bka' bkod gnang ba na/ gzi kun spar

bes thub pa dkar mo nyid la rten gtso 'byung bar bzhengs pas/ lha bzo ba la lha chen mi shes pa'i zol gyis mar me mdzad dang byams pa'i sku re sgrubsbsgrubs la thub pa dkar
mo dang dus gsum sangs rgyas gsum sgribs su bzhugs pa'i thabs mkhas gyiskyis shig pa'i zhal ta gnang ba yid la mnags te/ de tsam pa'i lha chen po bzheng mi shes pa sogs
kyi skyon yon zhus pa na/bdag nyid chen po 'dis zhi ba'i bka' lung ji ltar bstsal kyang / lha bzo ba gya gyu'i bsam pa gzhig  par ma thub pas/ gnad la dbab pa'i phyir du/
nga rang gi mkha' 'gro chos skyong gis lha chen po bzheng par yod/ khyod rang rus shing tshugs gsungs pa la/ rus shing kyangyang mkha' 'gro chos skyong nyid la 'dzugs 'jug
par zhu ba sogs ma rangs pa'i tshig gya tshoms su gsol bas cung zad 'gyangs pa na/ phyogs phyogs rnams su col sgrog la dga' ba dag gis lha bzo ba ri bo dge ldan pa la
zhen che bas/ dpon slob grub mtha'i chags ldang gis ma dums par lha chen bshol ba las thabs mi 'dug zer ba la sogs pa'i mi snyan pa sgrog par gyur kyang / rdo rje'i chos
skyong ba rnams kyi 'phrin las kyi mtha' ma brtul ba'i dbang gis lha bzo ba la mi 'tsham ba'i rmi lam 'jigs su rung ba dag shar nas/ bka' bzhin 'tshal bar gsol te/ zla ba
dgu pa'i tshes nyi shu'i nyin lha bzo bas mtho gang spar ba dang bcas pa'i rus shing btsugbtsugs pas/ rus shing la 'ja' zug pa sogs ya mtshan pa'i rtags du ma byung ba nas
rim gyis bsgrubs/ bzo phud gyikyi rnal 'byor dbang phyug lugs btang dus me tog gi char lag pas 'dzin thub pa babs/ brad bdar tshar ba ltar 'jam zhing 'ja' tshon kha dog
sna lngas klubsbklubs pas yid 'phrog par byon pa/ lha bzo bas de nyid bzhugs

par gsol yang ma gnang / gser gtso ma dang g.yu 'phra dpag tu med pas brgyan par mdzad/ gnas de nyid kyi lcong bye ma'i dkyil du lhung ba la rgyu mdzad / zangs khal nyer cig
bsnan te gtsug lag khang de'i rten gtso thub dbang gi sku rgyab thomtho bcu pa li dmar la grang gser gsol ba 'di yang zhar las bzhengs/ lha chen gyi lugs tshar rjes lhu
phral nas khyogs la bteg ste nA lendrar drangs nas bzo 'phro tshags su btsud/ spra tshil gyis ma lang bas lug gi tshil bu bzhus pa dar la brtsegs nas 'khyags su bcug pa
legs par brdungs te spra bzo byas pa las/ ha cang  thug ches pa'i dbang gis zangs khal dgu brgya lhag pa tsam song / sku gser la gser zho bdun brgya dang sum cu/ dngul chu
zho nyis stong nyi brgya sogs bzo rgyu gzhan yang 'phangs pa med par btang / gtong ba la lhag par goms pas lha bzo ba'i yon rdzongs la sogs pa rnams ni mi bzad ba'i gter
la longs spyod pa ltar snye ngoms par gnang bas/ lugs su blug pa'i gser sku la gangs can gyi ljongs na 'di las che ba med par grags pa'i thub dbang gi sku byin brlabs kyi
gzi 'od 'bar ba 'di/ khyi lo zla ba bcu gcig pa'i nang du zhabs su byon/ ring srel rnam pa gsum gyis yongs su gang bar mdzad pa sogs gzungs bzhugs kyi ya mtshan brjod
kyi mi lang ba la sogs pa rnams ni dkar chag na gsal/ de'i bzhugs gnas la gtsug lag khang rtse bsgron te/thog so btod pa thigs khang dang bcas pa mdzad/ 'du khang gi thog
kyang phyogs sgor mor phub/ logs bris sogs kyis brgyan par mdzad nas dngul gdung kyangyang gtsang khang du spyan drangs/ rab tu gnas pa'i cho ga rnam par dag pa rje nyid
kyis

mdzad cing / shis pa lhag par skyong ba'i dga' ston rgya chen po dang bcas pa bsgrubs/ gsung gi rten la thog mar nyid rang gigis gsan sbyong mdzad pa'i gzhung rnams gser las
bzhengs pa dang / thams cad mkhyen pa nyid kyi bka' 'bum shog skyar bzhengs pa dang bcas pas bstan 'gyur gras kyi po ti bcu/ de rjes shes rab kyi pha rol tu phyin pa rgyas
'bring bsdus pa gsum dang / rgyud sde dang mdo sde sogs gtso gang che ba 'ga' zhig dang bcas pa'i gser chos pod chen sum cu so grangs tsam dang / thugs kyi rten la 'bum
mo che bzhengs/ dus kyi mchod pa zla ba byung ngo cog gi tshes bcu bzhi la tshogs su mang ja dang / dus chen bzang po bsam gyis mi khyab pa dang bcas pa phyag sbal nyid
nas rgyun mi chad bar gtong ba sogs rje'i dgongs pa chos kyi dbyings su bskang  bar mdzad/ nyid kyi thugs dam du dngul gar blugs kyi sgrol dkar rtse 'khrukhru gang pa rgya
mtsho'i dbus su pad sdong la bzhugs pa sogs gzo khyad kyis 'phags shing / g.yu 'phra bsam gyis mi khyab pas brgyan pa dang / lam 'bras brgyud pa yong su tshang ba'i gser
sku khru tshad ma 'di bzheng par brtsams te/ phro'phro can rnams sku'i dbon po chos rgyal mtshan pa la bka' gnang nas bsgrubs/ gzhan yang 'jigs byed lha khang dang /
mgon khang phyi nang sogs na 'bur sku logs bris dang bcas pa bsam gyis mi khyab pa bzhugs pa la/ lo chen bsod rnams rgya mtsho'i sde'i phyag las bdar te/ mda'i bla bres sogs
spyan gzigs kyi bkod pa sna tshogs pas mdzes par byas pa rnams dang / lam 'bras lha khang gis thog drangs logs bris ya mtshan can rnams dang / thugs dam thang sku ngo
mtshar can dpag tu med pa rnams dang mnyes thang

chos rdzong du thams cad mkhyen pa blo gros bstan pa'i sku gdung gi bzhugs khang zangs gser las grub pa'i rnam rgyal mchod rten mtho bcu yod pa 'di dang / gzhan yang yul phyogs
mang por rten gsum bsam gyis mi khyab pa bzhengs par mdzad pa sogs brjod kyi mi lang ngo / /bstan pa yun ring gnas pa'i gzhi dang rten/ /ma lus dge 'dun 'dus pa'i sde
chen po/ /ngo mtshar sku gsung thugs rten dang bcas pas/ /yangs pa'i sa chen mtha' dag khyab par mdzad/ /khyod kyi snying stobs phrag pa mthon po la/ /yongs rdzogs bstan
pa'i khur chen rab bzung ste/ /bar chad dgra las rtag tu rgyal ba yi/ /rnga chen srid pa gsum na lhang nger grag/ /klog spong las kyi dkyil 'khor yongs gang nas/ /phan
bde'i 'od dkar bye ba phrag brgya yis/ /thub bstan nor 'dzin ma lus gsal mdzad kyang / /bdud gnas mun pa'i gling du khyod kyis sbas/ /bstan dang 'gro la gang phan sa yi mdud/
/mtha' dag thugs rje'i dpung pas rab bzung  ste/ /dam chos klog pa'i dga' ston 'gyed mkhas pa/ /chos kyi sa skyong dbang po khyod lags so/ /de dag ni bstan pa'i gzhi
rten du chos grwa che bran dang dge 'dun gyi sde btsugs shing sku gsung thugs kyi rten rmad du byung ba rnams bsgrubs pa'i tshul che long tsam brjod pa'i gtam gyi rba rlabs
gyen du bskyod pa'i rim pa'o// // sku mya ngan las 'das pa'i tshul bstan pa'i gtam/ 1458de ltar bstan pa dang sems can la phan bde'i mdzad pa nam mkha'i mtha' gru gzhal
ba lta bus gdul bya rnams smin par mdzad bzhin pa'i ngang nas/ mnyes thang du sku khams cung zad ngan du song ba'i tshul bstan te/ gser gdung la rab tu gnas pa legs par
bsgrubs nas/ stag lo hor zla drug pa'i nang du nA lendrar

dbyar chos 'dzugs par thegs pa'i zhar la/ po Ta la'i shar phyogs kyi dgon gsar der phyag drug pa'i sku la rab gnas gnang bas phyag nas zug pa dang / me tog gi char babs pa
sogs byung / snying po rdzong zhol du zhagszhag mdzad pas gzim gur la 'ja' tshon sna lnga gsum rim du 'khor ba byung / de nas sgo la'i thur 'bebs pa sku ngal bar dgongs te
rin sdings kyi thad la phebs/ rtogs ldan rdor bkras pas mjal du sku khams ngan pa'i tshul rnams ma bzod par gdung shugs chen pos gsol ba btab pas byin brlabs kyi stobs
kyis dge sbyor la bogs cher thon pa byung / de nas gzims khang gong mar gdan 'cha' bar mdzad/ rtse'i dkar phibs su yol ba'i rim pas bskor nas bzhugs/ zhag par sku ngal brten
te/ tshes bcu bzhi nas dbyar chos lho phyogs kyi rab gsal nas gnang bas/ chos btsug pa'i nyin nam mkha' sprin dang bral ba'i mthongs nas me tog gi char bab pa nyi ma'i
dkyil 'khor gyi thad du phub tsam dkar po shas che ba'i kha dog sna tshogs 'khor zhing lding zhing bab pa sa la lhung nas kyang che shos rnams sen mo tsam/ de las chung
ba'i tshogs bsam gyis mi khyab pa chos ra ba rnams kyis bzung nas thum por gtums pa mang  po byung bas kun ya mtshan par gyur to/ /rdog bde phur bzhugs dus mtshan mo gzims
gur 'jas 'khor ba'i skad cha de ri bo dge ldan du grags pa na/ chos rje kun bkras pas gsol ja ja 'dren dang bcas te mtshan mo gzims gur la 'ja' zug pa'i tshanmtshan 'di
legs par mi semsems pas/ thugs dam dang sku rim la thugs rtsol gnang dgos pa'i snyan bskul 'bul bar bya ba dpon po nam mkha' lhun grub pa btang byung dus bka'

lung la/ "na ning kag snga bsu la mtshan ma ngan pa byung rung / pha'i sri ma sgrol na sngags pa yongs kyi che ba la gnod dogs dge sbyor gyi rtsal gyis 'chi ba bzlog pa yin/
da lo rang e sdod mi shes" gsung ba sogs ye shes kyi gzigs pas dus mkhyen pa'i bka' lung kyangyang gnang / zla ba brgyad pa shar nas sku mtshams la bzhugs/ tshes brgyad
la phan yul lung pa'i ser mo ba rnams la sku rim gyi mang ja 'gyed bcas btang ba'i tshogs grol nas/ chos khri sgang du 'gyed skal bgod pa'i tshe/ na bza' ber thul sku drag
chags pa zhig 'dug pa la/ gri kha btod par ma spobs pa'i tshe/ tshul sgang ba bzod pa na re/ "sku drag chags la kho nas dum bur byed pa 'os pa yin/ sen mo tsam las ma
kheb rung dad pa'i rten sus thob rgyal ba yin pas bsil ba kho nar thag chod zer bzhin" pas/ mgul gong gi thad du gri gtsugs ma thag /nam mkha' nas me tog gi char bab pa ston
gyi dus su tsam pa ka'i nags tshal rlung gis bskyod pa ltar/ gnam dang sa thams cad dkar chem chem khra mer mer gyur/ de nas rtsamsbrtsams te nyin re bzhin me tog gi
char kha ba bu yug 'tshubs pa tsam bab pa na/ phal cher gyis bdag nyid chen po 'di dgongs pa chos kyi dbyings su snyoms par zhugs zin par thag gcod cing / dad pa'i spu long
rab tu g.yos pa'i mig mchi mas brlan bzhin par gsol ba 'debs pa la brtson par byed do/ /chos kyi rje chos rgyal mtshan pas na bza'i  thu ba sku drag che ba'i thad nas
gos khru'i bzhi tshal lhag tsam zhig rin gyis nyos nas brgyangs te/ rje'i zhal lud dang / shangs snam sogs kyis byugs/ zhal chab 'thor ba dang / phyag gis yun ring du byab
par zhu ba sogs

rgyu'i byin brlabs rab tu gnas pa zhus te/ nyin par ri mo bris shing / mtshan mo'i cha la sku drung nyid du bzhugs su gsol nas grub rjes rab tu gnas pa'i cho ga drung nyid
du zhus/ sku ji srid 'tsho'i ring la nyin re bzhin phyag nas lan bdun bdun zhus pas/ sku dngos su bzhugs pa dang khyad med pa'i snga bas byin brlabs can gsung byon mar grags
pa'i bris sku 'di grub cing / sku khams mnyel ba'i skad cha de dwags por gsan nas 'brug mdar mo byas dus/ gser gyi rdo rje sked par chag//g.yer po cho yi mo la ngan/
/nyi zla sa yi 'og tu lhung/ /zer ba'i mo babs pas/ sku rim la grum lung gi ser sogs chen mo lan gnyis dang / dgon gsar du mang ja 'gyed bcas lan mang po dang / mtshanabarjod/
sgrol ma/ shes snying / tshe mdo/ gtor ma ste 'bum gter lnga dang / rgyas 'bring bsdus gsum me mar la 'degs pa'i klog grwa bzhi'i rgyun gsungs pa/ mkha' 'gro chos skyong
gi skang gso dang / gzhan yang mdos gtor bsam gyis mi khyab pa sogs sku rim rgya chen po 'brug mda' nyid du bsgrubs nas/ dge bshes 'od zer dpal bzang sku khams bskong
ba dang / thugs dam sku rim sogs la thugs rtsol zhu ba'i snyan bskul 'bul bar zhabs drung du sleb pa'i tshe bka' lung la/ dge sbyong bsod bkras "nged la brtse dungs che
bas rim gro byas pa dang snyan bskul 'di bzhin bkur ba rjes su yi rang / na ning nas da lo'i bar du tshe bsring ba 'di yang rten gsum 'phro can rnams kyi zhabs rtog bya
phyir grwa bu slob yon bdag dad 'dus rnams la phan du re bsdad pa yin/ kun 'byung gis bskyed pa'i rnam smin gyi phung po 'di ji srid yod gyi ring la phyi nang gi 'tshe 
ba'i gnas su gyur pas/ nad pa'i lus yun ring na 'khor g.yog

rnams kyang snying rje bar 'dug /nged rang kyangyang 'jing pas mgo mi theg pa'i lus 'di 'dra dor nas/ sa gtsang zhig tu btsun chung dbang po dngas po cigzhig tu skye ba blangs/
slob gnyer byas nas bstan pa la phan 'dogs pa dga' bar 'dug /de lta na'ang rim gro byas pa dge ba'i rtsa ba yin pas skyon med cing legs/ dge 'dun gyi phyogs su sbyin
gtong rgya chen po gyis" gsung pa tsam las/ zhal gyis 'ches pa ma gnang / de rjes su/ thugs dam 'ba' zhig la bzhugs nas/ 'jig rten dang 'brel ba'i bka' lung cher mi gnang
/ snyung zug drag po byung ba'i dus su'ang ting nge 'dzin kho na la snyoms par zhugs te/ chos kyi dbyings su bsre ba lhur mdzad/ gsol sman sogs zhus pa'i tshe na'ang /
nged la ni/ sman 'dis phan pa dang gnod pa gang yang med mod kyi/ ro mi zhim pa tsam ni stong nyid du sbyangs pas dge sbyor gyi grogs su 'gro/ khyed rnams bsam pa gang ba'i
phyir du 'thungs pas mchogchog gsung ba tsam las/ bza' bar gtogs pa'i gsol ba sogs ni ye nas mi bzhes/ mar dkar dang sbyar ba'i gsol thug ja sun tsam lan gnyis re dang
/ ja nag sun chung chung gis dus gsum du skyems gsong bar mdzad/ sku bsrang ste spyan phyed zim gyi tshul du mi rtog pa 'ba' zhig la bzhugs/ skabs la lar gzungs sngags zab
mo bzla ba'i tshul kyang mdzad/ thun mtshams su thugs dam bdag 'jug gi rim pa rnams dang / mchod gtor bskang gso la sogs pa mtshan bcas kyi thugs dam rnams kyang sku khams
snyoms dus ji ltar mdzad pa las cung zad kyang ma chag par mdzad pa sogs/ zhabs 'bring ba rnams mi ngal ba'i thabs kyi bka' drin brtsalbstsal/ sku'i rim gro rgya chen
po bsgrubs

pa'i longs spyod kyi yo lang rnam thos kyi bu'i 'byor pa lta bus 'dus pa'i dge 'dun gyi tshogs chen po ni dbyar gyi rgya mtsho ltar gang bar gyur to/ /nyi  shu lnga'i nyin
sman pa'i rgyal po zhal gzigs dus/ sman rgyal la mchod pa bshoms gsung zhing smon lam mang po mdzad pa dang bstod pa mdzad nas/ de ma thag zhal gzigs thang sku'i bkod pa'ang
sku zhal la bka' rtsal nang tshun du sku'i rnam 'gyur/ spyan gyi gzigs stangs/ gsung 'byon gyi rim pa la sogs/ gang la dpags rung dag pa'i snang ba 'ba' zhig 'khor mar
shar ba'i tshul mdzad kyin 'dug /nyi shu dgu'i nyi ma zer khar 'od dpag med gtso 'khor lnga zhal gzigs nas stodbstod pa mdzad de/ zhal gzigs thang sku'i bkod pa/ chos rje
kun dga' dpal ba la bka' bstsal/ de bzhin du phyag thugs kar thal mo sbyar nas thub dbang la mchod pa bshoms gsung ba dang / rnal 'byor dbang phyug dang / rje sa chen
dang / chos rje bla ma dam pa sogs la bstod pa thung tsam re zhal 'don du mdzad pa dang / byams pa la mchod pa bshoms gsung ba dang / 'jam dbyangs la mchod pa bshoms/ sgrol
ma la mchod pa bshoms gsung ba dang / chos rje thams cad mkhyen pa phebs byung / phyag phul gsung pa dang / nam mkha' la bltos dang / ci 'dra mthong 'dug gsung pa sogs
las/ tha mal pa'i bka' lung ni cher mi snang / sku mdun pa rnams kyi nyams snang la'ang lha tshogs mang po'i dbus na yod pa snyam byed cing / ngal ba'i snang ba nub pa tsam
byung / zla ba dgu pa'i tshes gsum la/ bla ma'i sku gang 'grub rnams la rab gnas kyi grabs gyis gsung ba bzhin/ sbyang ba dang gzungs bzhugs byas nas/ sku drung du mchod
gral la bsgrigs/ phro'phro can rnams

kyang zangs sku dang / sbra bzo sogs bsgrigs/ thugs dam thang sku sogs phyag nas gnang 'os mtha' dag bsags/ mchod pa rgya chen po bshams nas phyag nas gnang bas me tog gi char
'bab bzhin pa de nyid je cher bab cing / lho nub kyi ri'i rtse nas 'ja' kha dog sna lnga pa zhig byung ba'i snasne mo gzims yol  la thal byung du phug nas rje'i sku lus
dang rten rnams la zug pa byung / bka' lung la/ nged rang rnams ja mnyam du 'thung pa de yid dga' bar 'dug pas/ da re ja dkar zhig sbyor las/ mi 'di rnams shog gyis gsung
nas/ drung chen dpal 'byor rgya mtsho ba dang / slob dpon legs rgyam pa/ rje lo chen/ dbon po rnam gnyis/ sku zhang / nyer gnas dpal ldan bkra shis/ chos rje kun dga'
dpal/ bla ma phun tshogs pa sogs sku 'khor ba rnams tshogs pa'i dbus su/ nged na ning nas 'gro dgos rgyu yin na'ang / gdul bya lhag ma mang rab kyi don bya dgos yod pa dang
/ khyed rnams la brtse bas rton gsum rnams kyi zhabs tog ma 'grub pa'i tshul byas tshe srings pa yin/ da lo gdul bya mang po'i don grub byung bas/ da ni tshe 'dir bgyid
'os kyi bya ba phal cher tshar/ phran tshegs kyi 'phro can rnams skye ba phyi ma la e 'grub lta ba yin/ 'jing pas mgo mi theg cing zug zer 'ba' zhig gnas su gyur pa'i
lus 'di la'ang zhen pa log byung / nad g.yog rnams kyang 'phangs par 'dug/ /dus ding sang gi skye bo 'di rnams kyi spyod pa la'ang yid 'byung bar gda'/ snyigs ma'i dus 'dir
thos bsam sgom gsum/ 'chad rtsod rtsom gsum/ bya ba las kyi 'khor lo sogs sgo mtha' dag nas bstan pa dang sems can gyi don rang dkris kyis ma bcings par byas pa'i lugs
yin/ 'chi brod kyi gdeng

e yod mi shes kyang / 'chi ba la 'tsher dgos pa rang kyangyang med/ zas ma zos nas kyang yun ring bas da ni myur du 'gro ba yin khyed rang rnams kyang thos bsam bsgom gsum
la sogs pa'i sgo nas tshe 'di la chags mi dgos pa re gyis gsung ba la/ thams cad mya ngan gyi khang bur chud de/ gdong 'chi mas sbags shing smra ba ldab ldib pos zhabs rten
par bzhugs su gsol zhes pa tsam las ci bya'i gtol dang bral bar byas pa na/ drung chen po bas spyan chab phyis nas gsol ba/ sku tshe 'di'i  rnam dkar gyi mdzad pa mtha'
dag grub gsung rung ma grub pa mang zhig mchis/ gtso bor gdan sa'i bkod lugs dger du grwa tshang gi 'dzin 'bras/ gzims khang 'og ma mchod gzhis dang bcas pa'i bkod pa sogs
bka' chems zhib pa cigzhig gnang dgos zhus dus/ na ning phar lha chen grub 'phral nas slob dpon rnams kyis thog drangs/ mi sna chos khrims rnams dang / sbyin bdag rnams
bsags nas nged kyis byed par 'os pa'i khur che ba rnams grub pas/ da ni 'gol sim pa cigzhig la 'dod dungs par yod/ gdan sa 'di gal che bar 'dug pas/ chos rje dge rgyal
ba las 'os pa med/ khong bsko ba yin zer ba byas kyang / bzhugs khri'i thog tu sku tshe bsgril dgos zer ba'i a na tshugs nan ches pas bsko ma thub pa yin/ khong sku khams
bzang rung yong tsa na spyi pas bsko yong / khyed rang rnams rtsis sprod sngar bkod pa gang byas de zol med par sprod/ nged tshe 'di'i snang ba nub nas yun ring po song
/ 'jig rten pa'i pha rgan 'chi kha'i kha themschems 'dra ba'i re ba ma byed/ lam 'bras kyi bla ma'i sku 'di rnams 'phro la ma lus pa gyis/ 'di rnams ma grub na shul na mi
ma byung ba yin gsung ba la/ sngar gyi 'gro tshod la dpags na

zhal mi bzhugs pa'i rjes su rang dka' nang la gtong ngam zhus pas/ spyan hur mdzad/ a'u rtsi/ tshogs bdag gi sku ma gi tsho la gsol ba thob/ gtor ma ma chag par phul/ gzims
khang 'og tu sdod mi de ltogs po mi yong gsung ba phebs/ slar yang bka' chems yi ger 'khod pa cigzhig nan gyis zhus pas/ bka' tho phyag bris mi thungs pa cigzhig kyang gnang
/ de nas kyang phal cher thugs dam la bzhugs/ thun mtshams su sngar bzhin dag pa'i snang ba 'ba' zhig 'khrungs pa'i rnam 'gyur mdzad/ tshes bdun gyi nyin lho phyogs
su ri 'bir ba'i sgra chen po byung ba rim gyis nub ngos su yol ba dang / phyi dro nyi ma dang zla ba gnyis ka 'ja' mtshon cigzhig gis 'khor ba byung /  mi nyag dbag ston
gyis srod la skor ba byas dus/ sngun sngun la khye'u dang bu mo rgyan gyis brgyan pa 'ga' zhig glu len zhing skor ba byed 'dug pas/ thugs zo ma gsod dogs nas su yin lta ba'i
phyir rjes bsnyagsbsnyegs pas/ skor ba bdun brgyad kyi ring je mgyogs su song nas rjes ma zin pa'i ngang du gar song cha ma 'tshal ba byung / de nub srod la sa g.yos
lan gsum dang / nam gung la lan gnyis byung / tho rangs sa g.yos shin tu che ba zhig byung bas/ bla ma phun tshogs pa dngangs te yol ba'i phyir phyin pa na/ shar phyogs nas
'ja' dkar po dar yug brkyang ba lta bu zhig shar ba'i rtse mo gnyis su gyes/ ciggcig chos khri la zug/ /ciggcig gzims yol la zug 'dug pas/ chos rje kun dga' dpal ba la
bstan dus/ yol ba thal byung du phug nas rje'i thugs kar zug pa mthong / nam mkha' dngas shing skar ma bkra ba nyid las skar mda' mang po phyogs phyogs su 'pho bar byed
do/ / sku zhi ba'i dbyings su thugs dam la bzhugs pa'i gtam/

nam langs kar/ rje'i bka' lung la/ mchod bshoms gzabs pa cigzhig gyis/ mal sar dge sbyor byed pa 'di mi bde ba 'dug pas/ byang phyogs kyi mthongs 'dir sum gdan gnye 'bol zhig
bshoms gsung nas/ tshes brgyad kyi nam mkha' gsal ma thag bzhugs gdan de la bzhugs/ khyed rang gnyis phyir song / dge sbyor tshar ba'i brda 'byung dus shog gsung zhing
/ lam zab bla ma'i thugs dam gsung gsal bar bzhugs/ nyi ma shar ma thag gsol thug gi grabs byas nas thugs dam gyi gseng lta bar phyin dus/ spyan zim mer bzhugs 'dug pa la
dal bus nyams sad pa na/ cung zad yid ma ches par/ gzhan rnams la sbran nas phyin dus sku drang por bsrang / phyag thugs kar bsnol/ zhabs rdo rje skyil mo dkrung du bzhugs
te/ dgongs pa chos kyi dbyings su bzhugs tshar 'dug pas/ cung tsam nas ga bur la sogs pa'i dri bzang gis sku yog par byas/ dbu la rigs lnga dang / sku la rnam sbyar 
gsol/ phyag tu rdor dril phul nas/ sku'i ngo bo la bsgul bskyod cung zad kyang ma byas pas sngar gyi bzhugs stangs de kho nar bzhugs su gsol te/ mchod pa'i sprin gyi phung
po lha dang mi'i 'jig rten du dper bya ba las 'das pa tsam rgya cher bshams so/ /de'i nyin nas me tog gi char sngar bas cher song / gser dang dngul las byas pa'i me tog
kyang mang du bab pas/ phyogs rnams su ni 'phan yul lung pa me tog gis gang 'dug bya ba'i gtam grags par gyur cing / re shig gi bar gsang thabs kyis sku'i rim gro yin pa
ltar/ tshogs su mang ja dang / nang du bsgrub mchod sogs byed cing gsol ba btab pas/ sku 'od dang gzi mdangs rab tu rgyas pa'i shangs nas/ byang sems dkar dmar gyi rgyun

bab pas/ sku mdun du 'khyil ba zhag re bzhin je mang la song / zhabs kyi sor mo thams cad nu ma ji lta ba bzhin du gyur 'dug pa la/ bla ma phun tshogs pas zhal gtad nas 'jibs
pas/ sngar nyams su ma myong ba'i ro zhim po brjod mi shes pa zhig zhal du byung ba na/ chos rje kun dga' dpal bas kyang zhabs sor la 'jibs pas de kho na ltar byung ngo
/ /rnam dkar zhing 'di'i mdzad pa yongs rdzogs tshe/ /sa chen rnam pa drug tu g.yo byed cing / /skar mda' 'khrug pa'i 'ong tshogs lhab lhab 'bar/ /ri bo 'bir ba'i sgra
chen ngur ngur sgrog/ /khyod thugs dngul dkar dngas pa'i me long ni/ /gnyis snang g.ya' dang bral ba'i dkyil 'khor ngor/ /yi dam lha tshogs mang po'i snang brnyan gzugs/
/gzhon nu mas mthong spro bzhin lhag ger gzigs/ /gser gyi gdub bus mdzes pa'i 'chi med rnams/ /puNDa ri ka'i me tog 'thor byed cing / /bzhin gyi 'od kyis phyogs kun snang
byas nas/ /brgya byin gzhu yi lding khang 'god la brtson/ /he ru kar bcas dpa' bo rnal 'byor mas/ /gdugs dkar ba dan g.yob cing spyan drangs pas/ /khyod sku de bzhin nyid
du rab gshegs  te/ /sprul sku rang gdangs chos kyi dbyings la thim/ /thugs rje'i snang gsal rnam grol gzeb du son/ /'gro ba'i sgron me dus min rlung gis bsad/ /yid bzhin
nor bu zhi ba'i 'dam du bying / /phan bde'i nyin byed nag po'i sprin gyis bsgribs/ /kye ma kyi hud gdul bya don mthun rnams/ /phyogs slad 'gron po bzhin du mu cor bsgrog/
/da ni khyod sku'i dpal de su yis mthong / /khyod gsung nyan pa'i go skabs de yang bcom/ /dam pa'i don du skye 'chi las grol kyang / /rtag 'dzin can gyi zhen lta bzlog
pa'i phyir / /re 'ga' skye dang

la lar 'da' tshul sogs/ /sgyu 'phrul zlos gar bsgyur mkhas khyod lags so/ /de nas tshes bcu bzhi'i bar du bzhugs stangs de nyid las cung zad kyang ma g.yos shing / sku gzi
mdangs dang 'od du me re ba zhal dngos su bzhugs pa ltar gyur cing / sku 'khris pa dang gsol 'debs pa rnams kyang gnyid dang rmugs pa med cing rig pa dngas pas dge ba la
ngang gis 'jug par gyur to/ /bstan 'gro bya ba rgyun mi chad par 'byung ba'i gtamtshes bco lnga'i zhogs pa mchod bshoms la phyin dus/ sku g.yas phyogs su yo nas rdo rje dril
bu'i phyag rgya'ang zhig /sku'i mdangs kyang nyams pa sogs thugs dam grol ba'i mtshan ma gsal bar snang bas tshes bcu bdun la phan yul gyi ser 'du 'gyed chen gtang nyin
nam mkha' la 'ja' kha dog sna tshogs pa/ gdugs dang rgyal mtshan dang ba dan la sogs pa'i dbyibs can gyi bar mtshams med par gang ba'i dbus nas me tog gi char sngar bas
che ba kha dog lnga ldan du 'bab cing / rin po che'i me tog sna tshogs pa nam mkha' la 'od 'bar bar bab pa'i tshe/ mi rnams kyis kyang hab shar bzung ba na/ gser las byas
pa'i me tog 'dab ma bzhi pa dang / brgyad pa la sogs yu ba yod pa dang rin po che ming mi shes pa de 'dra las byas pa'i 'dab bzhi/ 'dab brgyad yu ba can sogs lag tu zin
pa'ang mang po byung / nyi ma sngar bas kyang sum  'gyur gyis ring ba tsam dang / 'dus pa'i tshogs chen po rnams kyang yid spro zhing mya ngan gyi snang ba nub pa byung
/ de nub slob dpon legs rgyam pas sreg blugs 'bul ba'i phyag len pa mdzad cing / mchod pa'i sprin gyi phung po gya nom pa dang / gdung khang rgyan du mas brgyan te sku gdung
zhugs la gzhen par mdzad pa na/ me rang 'bar ba ltar du ba med cing dri zhim la 'od gsal bas bag phebs pa 'bar/ zla bcu pa'i tshes brgyad la tshogs su nyin thub

kyi rgongsdgong ja cung zad phyi bar byas te/ tshogs ma grol ba'i gseng la gdung khang zhal phye dus dbu thod sogs rten 'ga' zhig spyan drangs tshar tsam gyi skabs su dge 'dun
rnams kyis rig /tshogs pa gdung khang zhal 'byed sar phebs nas gdung rus sogs hab thob dutu khyer bas rten ring srel che ba grwa pa so so'i lag tu babs te/ dper na/ chos
rje blo gros pa'i phyag tu gdung rus la gur mgon gyi sku bris pa lta bu byon pa dang / tshul khang pa bzod pa'i lag tu gdung rus la sman rgyal gyi sku byon pa dang /
bka' bcu pa sangs rgyas dpal gyi lag tu kye rdo rje'i sku dang / dwags po dpal ldan rgyal mtshan gyi lag tu zhun thigs las grub pa'i rnal 'byor dbang phyug gi sku byon pa
dang / bon po khro tshang gi lag tu gdung rus kyi dum bu ring srel sum bcu tsam phung por dpungs pa zhig byung ba/ dus phyis ring srel stong lhag tsam dpungs pa mchod rten
gyi dbyibs can la ring srel rgyun mi 'chad 'jog par gyur pa babs pa lta bu'o/ /tshogs pa rnams kho thag chod rjes zhabs 'bring ba rnams kyis lhag gang lus nyer cag byas
te/ gdung tsha btab cing rten ngo mtshar che ba rnams bsngos bgrang byas pa na/ dbu thod ril por byon pa'i phyi la aShTa'i yi ge 'bur du dod pa'i bar rnams su ring bsrel
kha dog sna tshogs pas phra btab pa ltar gang zhing / nang na dbu klad ring srel gyi gong bur gyur nas bzhugs pa/ spyan g.yas pa'i phugs na ring srel sran ma  'phos pa
tsam 'od zer kha dog lnga 'phro bas yid 'phrog par byas pa dang / thugs kyi rtse mo la ring srel sran ma tsam gyis brgyan zhing dkar nag gi mtshams su ring srel gyi dra bas
spras pa/ me'i gnod pas cung zad kyang ma nyams pa dang / srin 'dzub ya ciggcig gi tshig

pa mes ma tshig pa kham sang de ba la spyan ras gzigs phyag bzhi pa dung ltar dkar ba 'bur du dod pa dang / dbyi'i rus 'dog cig gi rtse mor ring srel brgya phrag mang po phung
por dpungs pa mchod rten gyi dbyibs can du byon pa dang / tshems kyi rkang ciggcig chag pa'i nang du ring srel/ gsum 'dzoms mtha'i me ris bskor ba'i dbyibs can nor bu
'bar ba lta bur byon pa dang / gong du smos pa'i sman rgyal/ dgyes rdor/ rnal 'byor dbang phyug sogs dang / ring srel sil ma'ang gtor theb gang tsam byon/ gzhan grwa pa'i
lag tu babs pa'i ring srel gyi tshogs ni bgrang bar mi nus so/ /dus phyis dbu thod gser gdung du bzhugs dus dbu klad kyi nang nas/ rgyu ring srel las grub cing / kha dog
nya phyis dang 'dra ba lcags skud rtsam kyang bsra ba sog tshigs kyi dbyibs can sor bzhi tsam zhig /mkhyen rab chos rje'i phyag tu byon pas/ bka' lung la 'di ni rtsa dbu
ma'i yar sna nas thob pa ma gtogs gzhan la 'di'adra mi 'byon/ nga rang la thugs rjes bzung ba yin gsung nas phyag tu bsnams pa la sogs pa/ mdor na ngo mtshar ba'i rten
gsum bsam pa'i ra ba las 'das pa byon te/ sa skya paNDi ta ma gtogs bdag nyid chen po 'di bas grongs rtags ya mtshan che ba bod du ma byon par grags pa'ang yin no/ /tshes
bcu gsum la sku tshigs kyi mang ja'i tshogs su gdung rus dang gdung tsha 'gyed pas gdung tsha la ring srel byon pa'ang mang du byung zhing / gling nam mkha' rin chen gyi
lag tu gdung tsha'i rtse mor ring srel yungs kar tsam pa kha dog mi ciggcig pa lnga brtsegs pa zhig byung ba/ gling bla ma drung pa'i phyag du phul bas ring  srel mang du
'dzags pa'i thum po nas ji tsam byon yang zad mi shes par gyur pa byung / tshogs grol rjes dge

'dun rnams chos khri sgang du bzhugs pa la/ rab gsal nas thugs dang dbu thod sogs mjal ka btang dus/ 'ja' 'od dang metog gi char ha cang mang ches pas 'dus pa thams cad la
ma dag pa'i snang ba nub pa byung zhing / de nas bzung ste zla ba gcig lhag tsam du dbu thod gar bzhugs kyi steng gi nam mkha' la 'ja' mtshon gdugs 'dra ba brgyad dgu tsam
brtsegs pa zhig dus 'khor mar byung/ slar nA lendra nyid kyis thog drangs dbus gtsang gi chos sde thams cad du dgongs rdzogs rgya chen po bsgrubs/ gsang phur dgongs rdzogs
btang dus nA lendrar ji ltar byung pa dang cha 'dra ba'i 'ja' 'od dang / me tog gi char la sogs pa byung bas/ kun kyang dad pa'i dbang po rab tu rtas par gyur to/ /de
nas bka' lung ji lta ba bzhin/ mkhas grub chen po dge ba rgyal mtshan pa gdan gsar spyan drangs te/ chos kyi 'khor lo rgya chen po bskor ba sogs bstan pa dang sems can dpag
tu med pa'i don mdzad la/ chos rje chos rgyal mtshan pas gzims khang 'og gi thugs khur bzhes te/ nang rten la byams 'jam dbyangs kyi gser sku khyad par can zung dang
/ lam 'bras brgyud pa rnams tshags su btsud/ dbu thod yid bzhin gyi nor bu rin po che'i bzhugs khang du zangs gser las grub pa'i rnam rgyal mchod rten phra tshogs dpag tu
med pas brgyan pa/ bum par dngul gar blugs kyi sku 'dra rin po che bzhugs pa dang bcas pa bsgrubs/ mchod pa'i sprin phung smra bsam gyi ra ba las 'das pa bkod nas/ gzims
khang la gser gyi gha Ti ras brgyan pa sogs kyang mdzad/ thon nas sprul pa'i sku spyan drangs te/ gsan sbyong mdzad pa'i tshul ston par gsol ba dang / nyid rang gis mdo
sngags kyi

chos 'khor rgya chen po bskor ba sogs bstan pa la phyag bris su mdzad/ bstan pa'i mnga'  bdag drung chen dpal 'byor rgya mtsho bas/ grwa tshang chen por bka' chen bzhis gtso
byas pa'i sde snod rab 'byam'byams mang po la gsung rgyun ji lta ba bzhin 'chad nyan 'dzad cing / slob dpon nam snying pa/ chos rje bsod bzang pa/ mkhas grub chen po shes
rab dbang phyug sogs 'chad nyan la bkosbskos nas/ phyogs phyogs su chos bar bskor bas blo gsal dpag tu med pa'i don grub ste mkhas grub kyi slob mas sa thams cad gang
bar mdzad/ rdo rje 'dzin pa chen po slob dpon legs rgyam pas nA lendra nyid du gsang sngags kyi gsung rgyun legs par bzung nas/ bla ma rin bzang pa sogs 'chad nyan la bskos/
gzhan yang phyogs dang phyogs rnams su mkhas grub kyi bu slob gnam gyi skar ma ltar 'phan zhing rags par bzhugs pa rnams kyis klog spong las kyi 'khor lo ci rigs pa'i
sgo nas bstan pa bskyangs pas/ ding sang gi bar du 'phrin las rnam par dkar ba'i rgyun gyis bstan pa dang / sems can mang po'i don rgya chen po 'byung bzhin pa 'di yin la/
dus phyis bdag 'dra bas kyang / gzims khang 'og mar mdo sngags kyi bshad nyan dang / sgrub pa la ci nus kyis 'bad cing / sku skye rin po che'i dgongs rdzogs/ mchod 'bul
sogs sngon gyi srol ji ltar bzhin bsgrubs pa'i thog tu/ gsang phu'i yan/ ngam rings man gyi klog pa'i grwa ji snyed cig 'chis so tshal du mang ja sogs bsnyen bkur dang
/ sku gsung thugs kyi rten 'ga' zhig sgrubsbsgrubs/ khyad par lam 'bras brgyud pa'i rten gtso dang / chos kyi rje khu dbon gsum ka'i dgongs pa rdzogs thabs su/ kun mkhyen
bkra shis rnam par rgyal ba'i

sku 'dra rin po che sku tshad dang mnyam pa'i gser sku mthong ba don ldan gzhengs nas/ sangs rgyas kyi 'phel gdung stong phrag lhag tsam gong bur 'dril ba'i ngo mtshar can
dang / kun mkhyen nyid kyi dbu thod kyi dum bu ring srel shel lta bu nyer gcig gis spras pa dang / gzhan yang sku gsung thugs  kyi rten dang / ring srel rab tu mang po/ khu
dbon rjes ma gnyis kyi gdung tsha gtso bor gyur ba'i ring srel rnam pa gsum gyis byur por gang zhig rab tu gnas pa lan mang du byas pa 'di bzhengs su gsol/ slad du yang
/ bstan pa dang sems can la phan par 'dod pa'i 'dun pa ches cher 'phel bzhin par mchis so/ /khyod sku zhi ba'i khang bzang rtser 'khod kyang / /'gro blo'i sa gzhi intra
ni la'i ngos/ /ngo mtshar mdzad pa'i ri mos rnam bkra ba/ /des ni thar pa'i lam bzang gsal bar bstan/ /khyod gsung rab snyan lha yi rnga bo che/ /skye dgu'i yid kyi mkha'
la rab bsgrogbsgrags pa/ /chos sdom rnam bzhi rigs pa'i 'gyur khugs can/ /des ni 'gro kun bag med gnyid las slong / /khyod thugs snying rje chen po'i sprin phung las/ /dam
chos bdud rtsi'i zim char zab mo des/ /srid 'dir phan bde'i lo thog rab rgyas te/ /rnam grol 'bras bu'i g.yur za ldem par mdzad/ /tshangs dang nyi ma nor bu ji bzhin
du/ /'bad med 'phrin las mchog gi 'od zer ni/ /mkha' khyab mkha' yi mtha' las cher dgongs shing / /rtag tu phan dgongs mnga' ba khyod lags so/ /de dag ni rnam par 'byung
ba'i mdzad pa mtha' dag yongs su rdzogs shing 'di na bya ba rgyun mi 'chadchad pa'i tshul che long tsam brjod pa'i gtam gyi sbarba rlabs gyen du bskyod pa'i rim pa'o// //mjug
bsngo smon gyis mtshams sbyar ba'i gtamde ltar yon tan nor bus yongs gang

zhing / /ngo mtshar mdzad ba'i dba' rlabs cher g.yo ba/ /rnam thar ma dros dbang po'i 'jug ngogs nas/ /chu thigs tsam zhig dad pa'i skra rtses blangs/ /khyed kyi rnam thar
nam mkha'i mtha' 'dra ba/ /blo ldan 'dab bzang gis kyang ma rtogs na/ /bdag blo bung ba gzhon bu'i gshog rtsal gyis/ /cha yi cha tsam rtogs par ga la nus/ /'on kyang 'brug
gi rnga chen sgrog pa'i tshe/ /gtsug ldan snyan pa'i kluglu dbyangs len pa ltar/ /khyung chen mkha' la lding ba'i 'jug ngogs su/ /sbrang bu'ang 'dab ma g.yo bar mi byed
dam/ /mthong thos  dran dang reg pa tsam gyis kyang / /srid pa'i chu klung ma lus skems byed pa/ /khyod sku yid bzhin nor bu'i yon tan de/ /rtag tu lan gcig min par yid
la mnags/ /de slad tshig sbyor dman dang ma rtogs dang / /log rtog the tshom dri mas sbags pa las/ /rnyog mar byas gang bzod pa'i yid bzhin dbang / /chu dngas nor bu'i 'od
kyis dngas par mdzod/ /'dir 'bad las byung dge ba'i phung po ni/ /kha ba dung dang chu shel ku mu da/ /gangs ri ltar dkar cung zad thob pa des/ /'gro blo'i mun pa rtag
tu sangs gyur cig// ces pa dpal ldan bla ma dam pa'i rnam thar ngo mtshar gyi rgya mtsho zad mi shes pa'i yon tan gyi gter zhes bya ba 'di ni/ rje btsun dam pa de nyid la
mi phyed pa'i dad pa mnga' ba mang du thos shing rigs pa smra ba'i bshes gnyen chen po bka' bcu 'dzin pa dge 'dun grags pas nan tan tu bskul ba la brten nas/ shar dwags
po'i paNDi ta gsum pa dpal phyogs thams cad las rnam par rgyal ba'i lha ming gzhan mang du thos pa'i dge slong chos smra ba karma 'phrin las pa zhes bya bas/ lcags mo lug
gi lo hor zla bdun pa'i yar tshes bzang po

zla ba'i dkyil 'khor yongs su gang ba'i dus dge ba la/ thub bstan gyi chu bo mtha' dag yongs su 'du ba'i gdan sa chen po shri nA lendra'i gzims khang 'og ma bkra shis mthong
smon gyi 'jigs byed lha khang du sbyar ba'i yi ge ba ni lung rigs smra ba grags pa rgyal pos bgyis pa ste/ 'dis kyang bstan pa dang sems can la phan bde dpag tu med pa
'byung ba'i rgyur gyur cig// //bkra shis rnaM rgyal gangga'i chu rgyun las/ /rnam mtharthar ngo mtshar rgya mtsho'i chu gter 'di/ /yon tan gdengs can du ma brtse dga'i grogs/
/dpal ldan gangs can dbang po'i mthu las so/ /thub bstan gsal byed ring lugs 'dzin rnams kun/ /slad nas dam pa'i tshul bzang bsgrub pa dang / /mkhas rnams dga' bde'i
snang ba 'gyed phyir du/ /ngo mtshar par gyi  nyin byed deng 'dir shar/ /shar zhing skyes chen mang po bltams pa'i gnas/ /slob dpon chen po'i lung bstan rgyal po'i rigs/
/sku rab pa de chos rgyal gang de yis/ /mi nub bstan pa'i rgyal mtshan 'dzin phyir bsgrubs/ /lag thilmthil ltar mnyam rtse le'i dwog sa 'dir/ /thub pa'i lag sor mdzes pa'i
ri bong can/ /brkos kyi rigsrig byed rtser son dgos yags kyis/ /thub bstan kun da'i gnyen byin dga' bas long / /'di bgyis dge ba bdud rtsi'i chu rgyun des/ /blo gros gser
gyi bum pa legs son te/ /log lta'i dri ma ma lus dag gyur nas/ /kun mkhyen rgyal ba'i go 'phang thob par shog/// //

